{"sud_guid": "", "sud_typ": "", "sud_nazov": "Krajský súd Trenčín", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "23To/29/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "\n\nSúd:                                 Krajský súd Trenčín\n\nSpisová značka:                      23To/29/2018\n\nIdentifikačné číslo súdneho spisu:   3217010147\n\nDátum vydania rozhodnutia:           24. 04. 2018\n\nMeno a priezvisko sudcu, VSÚ:        JUDr. František Kováč\n\nECLI:                                ECLI:SK:KSTN:2018:3217010147.1\n\n\n\n\n\n\tUznesenie\n\n\n\n\tKrajský súd v Trenčíne v senáte zloženom z predsedu senátu JUDr. Františka Kováča a sudcov\n\n\tJUDr. Ondreja Samaša a JUDr. Beáty Javorkovej na verejnom zasadnutí konanom dňa 24. apríla\n\n\t2018 prejednal odvolanie prokurátora Okresnej prokuratúry Bánovce nad Bebravou v trestnej veci\n\n\tobžalovaného\n\n\n\n\n\n\tF. N.\n\n\n\n\tnar. XX.XX.XXXX v B., trvale bytom F. - L., ul. Q. č. XXX/X,\n\n\n\n\tktoré podal proti rozsudku Okresného súdu Bánovce nad Bebravou sp. zn. 3T/41/2017 zo dňa 11.1.2018\n\n\ta takto\n\n\n\n\trozhodol:\n\n\n\n\n\n\tPodľa § 319 Tr. por. sa odvolanie prokurátora z a m i e t a , pretože nie je dôvodné.\n\n\n\n\todôvodnenie:\n\n\n\n\n\n\tRozsudkom Okresného súdu Bánovce nad Bebravou sp. zn. 3T/41/2017 zo dňa 11.1.2018 bol\n\n\tobžalovaný F. N. uznaný vinným z v bode 1) z prečinu rozširovania detskej pornografie podľa § 369 ods.\n\n\t1 Tr. zákona v štádiu pokusu podľa § 14 ods. 1 Tr. zákona a v bode 2) z prečinu prechovávania detskej\n\n\tpornografie a účasť na detskom pornografickom predstavení podľa § 370 ods. 1 Tr. zákona, pretože 1.\n\n\tdňa XX.XX.XXXX z emailovej adresy K. časoch 22:29:25 (21:29:25 UTC) a 22:30:11 (21:30:11 UTC) z\n\n\tpresne neustáleného miesta v R. U. R. najpravdepodobnejšie z pohostinstva X. D. nachádzajúceho sa\n\n\tna ul. C. (I. súradnice XX.XXXXXX/XX.XXXX) za využitia mobilného telefónu zn. K., model K s B. číslom\n\n\tXXXXXXXXXXXXXXX komerčné označenie \"K. B. pripojeného na internet prostredníctvom IP adresy\n\n\tXXX.XX.XX.XX prostredníctvom internetového providera E. F. sa snažil odoslať dva digitálne obrazové\n\n\tsúbory s označením R. a fXXXXXXXdXXXXXebbfXeXbffaX N. obsahujúce zobrazenie dospelého muža\n\n\ts dieťaťom ženského pohlavia pri iných sexuálnych praktikách, ako je pohlavný styk smerujúci k\n\n\tvyvolaniu sexuálneho uspokojenia osoby; 2) od presne nezistenej doby po tom, čo si ju nezisteným\n\n\tspôsobom zadovážil dňa 08.03.2016 vo svojom mobilnom telefóne zn. K., model K s B. číslom\n\n\tXXXXXXXXXXXXXXX komerčné označenie \"K. iD. X\", v notebooku zn. K., model K MB, H.: K ako i na Z.\n\n\tkľúči zn. L. N. F. ružovej farby s kovovým uzáverom pre seba prechovával detskú pornografiu v podobe\n\n\tviacerých digitálnych obrazových súborov zobrazujúcich obnažené telá detí vo veku zjavne nižšom ako\n\n\t18 rokov pri pohlavnom styku, orálnom sexe a iných sexuálnych praktikách, a zobrazených obnažených\n\n\tpohlavných orgánov detí, a na notebooku zn. K. i tri obrazovo zvukové záznamy s obsahom detskej\n\n\tpornografie, všetky smerujúce k vyvolaniu sexuálneho uspokojenia osoby.\n\n\n\n\tBol za to odsúdený podľa § 369 ods. 1 Tr. zákona po zohľadnení ustanovenia § 41 ods. 1 Tr. zákona, s\n\n\tprihliadnutím na § 38 ods. 4 Tr. zákona, § 37 písm. h) Tr. zákona na úhrnný trest odňatia slobody v trvaní\n\n\t30 mesiacov. Podľa § 51 ods. 1 Trestného zákona mu súd výkon trestu odňatia slobody podmienečne\n\n\todložil. Podľa § 51 ods. 2 Trestného zákona mu súd určil skúšobnú dobu v trvaní 3 roky a súčasne\n\n\tmu uložil probačný dohľad nad správaním obžalovaného v skúšobnej dobe. Podľa § 51 ods. 4 písm. i)\n\n\tTrestného zákona súd obžalovanému uložil povinnosť podrobiť sa psychoterapii alebo zúčastniť sa na\n\n\tpsychologickom poradenstve. Podľa § 60 ods. 1 písm. a) Trestného zákona súd obžalovanému ukladá\n\n\ttrest prepadnutia veci, a to 1 ks notebook zn. K., model K MB, H.: K XXNOASXXXXXX, X ks telefón\n\n\tzn. K., model K s B. číslom XXXXXXXXXXXXXXX komerčné označenie \"K. iD. X\", X ks Z. kľúča zn. L.\n\n\tN. F. XGb, ružovej farby s kovovým uzáverom.\n\n\n\n\tRozsudok nenadobudol právoplatnosť, pretože ho odvolaním podaným v zákonnej lehote napadol\n\n\tprokurátor. V písomných dôvodoch uviedol, že odvolanie podáva čo do výroku o treste prepadnutia veci\n\n\tz nasledovných dôvodov. Boli splnené všetky zákonné podmienky aj na uloženie trestu prepadnutia veci\n\n\tvo vzťahu k mobilnému telefónu K. iD. X, pričom išlo o technické zariadenie, ktorým obžalovaný spáchal\n\n\tskutok uvedený v bode 1 rozsudku, a v čase spáchania tohto bol jeho vlastníkom. Hoci v čase vydania\n\n\ttelefónu už nebol jeho používateľom, k prevodu vlastníctva vo vzťahu k tomuto telefónu nedošlo, pretože\n\n\tho počas vianočných sviatkov roku 2015 požičal U. D.. Medzi nimi teda vznikol záväzkový vzťah, tzv.\n\n\tvýpožičky, pri ktorom nedochádza k prevodu vlastníctva. To, že sa tak stalo v období Vianoc, neumožňuje\n\n\thneď vyhodnotiť uvedené, že išlo o dar. Ani realizácia resetu uvedeného telefónu neznamená, že došlo\n\n\tk zmene vlastníctva telefónu. Obžalovaný mal zrejme aj ďalší dôvod prečo z neho vymazal dáta pred\n\n\todovzdaním telefónu priateľke. Navrhol preto, aby krajský súd sám vo veci rozhodol a uložil mu trest\n\n\tprepadnutia veci aj ohľadom mobilného telefónu K. iD. X model K\n\n\n\n\tNa verejnom zasadnutí konanom o odvolaní prokurátorka krajskej prokuratúry zotrvala na odvolaní\n\n\tpodriadeného prokurátora. Obžalovaný navrhol neuloženie trestu prepadnutia veci voči mobilnému\n\n\ttelefónu K. iphone X model K\n\n\n\n\tOdvolací súd podľa § 317 ods. 1 Tr. por. preskúmal zákonnosť a odôvodnenosť výroku o treste, ako aj\n\n\tkonanie, ktoré tomuto výroku predchádzalo a dospel k záveru, že odvolanie prokurátora nie je dôvodné.\n\n\n\n\tPokiaľ ide o procesný postup súdu prvého stupňa, v tomto smere nebola v odvolaní vytýkaná žiadna\n\n\tchyba, pričom ani odvolací súd nezistil také chyby, ktoré by odôvodňovali podanie dovolania podľa §\n\n\t371 ods. 1 Tr. por.\n\n\n\n\tK napadnutému výroku o treste v tom, že obžalovanému nebol uložený aj trest prepadnutia veci ohľadom\n\n\tmobilného telefónu K. iD. X., uvádza senát odvolacieho súdu nasledovné.\n\n\n\n\tD. § 60 ods. 4 Tr. zák. trest prepadnutia veci možno uložiť len ak ide o vec patriacu páchateľovi.\n\n\n\n\tZo spisového materiálu vyplynulo, že obžalovaný daroval mobilný telefón K. iD. X svojej priateľke\n\n\tna Vianoce dňa 24.12.2015. U. D. ako priateľka obvineného uvedenú skutočnosť potvrdila. Zo\n\n\tznaleckého posudku znalca vyplynulo, že dňa 24.12.2015 bol predmetný vyššie uvedený mobilný telefón\n\n\tzresetovaný - teda boli z neho komplet vymazané uložené dáta, a nastala tam zmena užívateľa\n\n\tna U. D.. Je teda zrejmé, že ešte pred tým ako bolo vo veci začaté trestné stíhanie /25.01.2016/,\n\n\tvlastníctvo uvedeného mobilného telefónu prešlo dňa 24.12.2015 na U. D., ako to správne skonštatoval\n\n\taj prvostupňový súd. Nebolo možné preto ukladať obžalovanému trest prepadnutia veci v súvislosti s\n\n\ttýmto mobilným telefónom, pretože neboli na uvedený postup splnené zákonné podmienky.\n\n\n\n\tNemožno preto prisvedčiť tvrdeniam prokurátora, že obžalovaný požičal telefón U. D., pretože táto sama\n\n\tuviedla, že jej F. N. telefón dal tento telefón na Vianoce, neuviedla nič o pôžičke. Taktiež F. N. uviedol, že\n\n\ttelefón dal U. D., ani jeden z nich neuvádza, že by išlo o pôžičku. Ich tvrdenia navzájom korešpondujú\n\n\taj s dátumom vymazania dát z uvedeného telefónu, ktorý bol 24.12.2015, teda štedrý deň, keďže sa\n\n\tpodľa oboch malo jednať o vianočný dar poskytnutý obžalovaným svedkyni D..\n\n\n\n\tZ takto rozvedených dôvodov odvolací súd nemohol prisvedčiť argumentom prokurátora uvedeným v\n\n\todvolaní voči výroku o treste prepadnutia veci, a rozhodol tak, ako je to uvedené vo výrokovej časti\n\n\ttohto uznesenia.\n\n\n\n\tPoučenie:\n\n\n\n\n\n\tProti tomuto uzneseniu zákon nepripúšťa žiadny ďalší riadny opravný\n\n\tprostriedok.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}