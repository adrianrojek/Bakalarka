{"sud_guid": "", "sud_typ": "", "sud_nazov": "Okresný súd Trenčín", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/14/2019", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Trenčín\n\nSpisová značka:                       1T/14/2019\n\nIdentifikačné číslo súdneho spisu:    3119014242\n\nDátum vydania rozhodnutia:            18. 04. 2019\n\nMeno a priezvisko sudcu, VSÚ:         Mgr. Michal Frátrik\n\nECLI:                                 ECLI:SK:OSTN:2019:3119014242.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Trenčín v trestnej veci proti obvinenému F. B., nar. XX.XX.XXXX v D., trvale bytom L. nad\n\n\tV., C. II XX/XX, pre prečin rozširovania detskej pornografie podľa § 369 odsek 1 Trestného zákona a iné\n\n\tna verejnom zasadnutí konanom dňa 18. apríla 2019 v Trenčíne samosudcom Mgr. Michalom Frátrikom\n\n\ttakto\n\n\n\n\n\n\trozhodol:\n\n\n\n\n\n\tPodľa § 334 odsek 4 Tr. poriadku s a s c h v a ľ u j e dohoda o vine a treste uzatvorená medzi\n\n\tprokurátorkou Okresnej prokuratúry Trenčín a obvineným F. B., nar. XX.XX.XXXX\n\n\tzo dňa 27.03.2019, č. k. 2Pv 167/18/3309-37, podľa ktorej obvinený uznáva vinu za spáchané skutky\n\n\tna tých skutkových základoch, že\n\n\t1) v mieste svojho trvalého pobytu C. II XX/XX v L. nad V. dňa 27.05.2017 v čase o 19:29:56 UTC\n\n\tprostredníctvom internetu cez internetovú službu www.facebook.com <http://www.facebook.com> pod\n\n\tužívateľským menom „F. cez IP adresu 62.197.243.2 prostredníctvom aplikácie Messenger odoslal\n\n\tdigitálnu fotografiu zobrazujúcu sexuálne zneužívanie dieťaťa (fotku dievčaťa vo veku do 15 rokov s\n\n\todhalením na intímnom mieste v dolnej časti) inému užívateľovi vystupujúcemu na internetovej službe\n\n\twww.facebook.com <http://www.facebook.com> pod menom U. X.\n\n\n\n\t2) v mieste svojho trvalého pobytu C. II XX/XX v L. nad V. od presne nezisteného čase v\n\n\troku 2017 do 23.03.2018 vo svojom mobilnom telefóne značky NOKIA model 6303ci, IMEI:\n\n\tXXXXXXXXXXXXXXXXXXX so SIM kartou: XXXXXXXXXXXXXXXXXX a pamäťovou kartou 1 GB Micro\n\n\tSD-c016TA/WAN mal uložené fotografie s obsahom detskej pornografie, na ktorých sú zobrazené\n\n\tmaloleté dievčatá s obnaženými pohlavnými orgánmi v rôznych polohách, pričom na základe odborného\n\n\tvyjadrenia detskej endokrinologičky MUDr. T. K. bolo zistené, že na 37 fotografiách je vyobrazené\n\n\tmaloleté dieťa do veku 15 rokov, v PC čiernej farby s DVD mechanikou je na 25 fotografiách vyobrazené\n\n\tmaloleté dieťa do veku 15 rokov, na 7 fotografiách sa nachádza maloleté dieťa spoločne s osobou, u\n\n\tktorej sa nedá s istotou určiť či sa jedná o maloleté dieťa do 15 rokov alebo osobu mladistvú do 18 rokov,\n\n\n\n\tteda\n\n\n\n\tv bode 1)\n\n\tinak rozširoval detskú pornografiu,\n\n\n\n\tv bode 2)\n\n\tprechovával detskú pornografiu,\n\n\n\n\tčím spáchal\n\n\n\n\tv bode 1)\n\n\tprečin rozširovania detskej pornografie podľa § 369 odsek 1 Tr. zákona,\n\n\tv bode 2)\n\n\tprečin prechovávania detskej pornografie a účasť na detskom pornografickom predstavení podľa § 370\n\n\todsek 1 Tr. zákona,\n\n\n\n\tZa to sa odsudzuje:\n\n\n\n\tPodľa § 369 odsek 1 Tr. zákona za použitia § 41 odsek 1 Tr. zákona, § 38 odsek 2, odsek 8 Tr. zákona\n\n\ts prihliadnutím na § 36 písmeno l) Tr. zákona a § 37 písmeno h) Tr. zákona a § 56 odsek 1, odsek 2 Tr.\n\n\tzákona na úhrnný peňažný trest vo výške 1 000,- (tisíc) Eur.\n\n\n\n\tPodľa § 57 odsek 3 Tr. zákona sa obvinenému pre prípad že by výkon peňažného trestu mohol byť\n\n\túmyselne zmarený, ustanovuje náhradný trest odňatia slobody v trvaní 12 (dvanásť) mesiacov.\n\n\n\n\tPodľa § 60 odsek 1 písmeno a) Tr zákona sa obvinenému u k l a d á trest prepadnutia veci, a to:\n\n\t- mobilný telefón značky NOKIA bielo-striebornej farby, tlačítkový, model 6303ci,\n\n\tIMEI:XXXXXXXXXXXXXXXXXXX,\n\n\n\n\t- SIM karta: XXXXXXXXXXXXXXXXXX,\n\n\t- pamäťová karta 1 GB Micro SD-c016TA/WAN,\n\n\t- USB kľúč čiernej farby značky APACER,\n\n\t- PC skriňa čiernej farby s DVD mechanikou,\n\n\t- 10 CD a 27 DVD bez označenia, ktoré sa nachádzajú na Odbor kriminálnej polície Okresného\n\n\triaditeľstva PZ Trenčín.\n\n\n\n\tPodľa § 73 odsek 2 písmeno d) Tr. zákona sa obvinenému u k l a d á ochranné protialkoholické liečenie\n\n\tambulantnou formou.\n\n\n\n\todôvodnenie:\n\n\n\n\n\n\tProkurátorka Okresnej prokuratúry Trenčín podala dňa 28.03.2019 na Okresný súd Trenčín návrh na\n\n\tschválenie dohody o vine a treste pod č. k. 2Pv 167/18/3309-37, ktorú uzatvorila dňa 27.03.2019 s\n\n\tobvineným v znení uvedenom vo výrokovej časti tohto rozsudku. Konanie o dohode o vine a treste\n\n\tzačala prokurátorka z dôvodu, že výsledky vyšetrovania dostatočne odôvodňovali záver, že skutky, ktoré\n\n\tsa mali stať a týchto sa mal dopustiť obvinený, sú predmetnými prečinmi. Obvinený sa k ich spáchaniu\n\n\tpriznal a spáchanie súčasne oľutoval. Následne na to uznal vinu, pričom vykonané dôkazy v prípravnom\n\n\tkonaní nasvedčovali pravdivosti jeho priznania.\n\n\tSamosudca preskúmal obsah podaného predmetného návrhu prokurátorky okresnej prokuratúry\n\n\tvrátane predloženého predmetného vyšetrovacieho spisu a nariadil podľa § 331 odsek 1 písmeno a) Tr.\n\n\tporiadku verejné zasadnutie, na ktorom obvinený odpovedal na všetky otázky uvedené v § 333 odsek\n\n\t3 Tr. poriadku kladne, t. j. „áno“.\n\n\tSamosudca potom opätovne preskúmal v zmysle § 331 odsek 1 Tr. poriadku predložený návrh dohody\n\n\to vine a treste ako aj pripojený vyšetrovací (trestný spis) Okresného riaditeľstva PZ v Trenčíne, ČVS:\n\n\tORP-97/1-VYS-TN-2018, pričom nezistil žiadne závažné porušenia procesných predpisov, ani že by\n\n\tnavrhovaná dohoda o vine a treste bola zrejme neprimeraná alebo nespravodlivá.\n\n\tPreto v zmysle § 334 odsek 4 Tr. poriadku predmetnú dohodu o vine a treste samosudca schválil, čo\n\n\tpotvrdil rozsudkom, ktorý verejne vyhlásil.\n\n\tinak rozširoval detskú pornografiu,\n\n\n\n\tprechovával detskú pornografiu,\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie, ani dovolanie, okrem dovolania podľa § 371 odsek 1\n\n\tpísmeno c/ Tr. poriadku. Rozsudok nadobudne právoplatnosť a vykonateľnosť vyhlásením.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}