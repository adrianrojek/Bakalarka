{"sud_guid": "", "sud_typ": "", "sud_nazov": "Okresný súd Michalovce", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "8T/2/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Michalovce\n\nSpisová značka:                       8T/2/2018\n\nIdentifikačné číslo súdneho spisu:    7718010013\n\nDátum vydania rozhodnutia:            23. 07. 2018\n\nMeno a priezvisko sudcu, VSÚ:         JUDr. Stanislav Vojtko\n\nECLI:                                 ECLI:SK:OSMI:2018:7718010013.3\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Michalovce samosudcom JUDr. Stanislavom Vojtkom na hlavnom pojednávaní konanom\n\n\tdňa 23.7.2018 takto\n\n\n\n\trozhodol:\n\n\n\n\n\n\tObžalovaný\n\n\n\n\n\n\tIR. nar. XX.X.XXXX v Trebišove, trvale bytom I. okres Trebišov,\n\n\n\n\tje vinný, že\n\n\n\n\t1. dňa 29.4.2017 v čase o 12:33 hod. prostredníctvom internetového pripojenia z IP adresy\n\n\tXXX.XXX.XXX.XXX. na verejnej sociálnej sieti www.pokec.sk vytvoril verejne dostupný profil s menom\n\n\tmilianna, prostredníctvom ktorého až do dňa 25.8.2017 komunikoval na sexzoznamke s ďalšími\n\n\tužívatel'mi tejto sociálnej siete, pričom pri tomto profile používal fotografie z konta mill ian na, na ktorých\n\n\tbola zobrazená vlastníčka tohto profilu K. Michalovce a pri komunikácii s inými užívatel'mi tejto sociálnej\n\n\tsiete uvádzal aj jej meno, čím u týchto užívatel'och vzbudzoval dojem, že poškodená má záujem o\n\n\tsexuálnych partnerov, čím tak o nej verejne oznamoval nepravdivé údaje, čo mohlo značnou mierou\n\n\tohroziť jej vážnosť u spoluobčanov, narušiť jej rodinné vzťahy a poškodiť ju v zamestnaní\n\n\n\n\t2. v dňoch 25.7.2016 a 1.8.2017 odoslal poštou anonymné listové zásielky, ktoré boli doručené svokrovi\n\n\tpoškodenej X., nar. XX.XX.XXXX., trvale bytom ŠT. pričom v týchto boli uvedené nepravdivé údaje\n\n\t- že poškodená prijala v súvislosti s výkonom svojho zamestnania úplatok a že je neverná svojmu\n\n\tmanželovi, pričom mal vedomosť o tom, že poškodená je v manželskom zväzku a že oznámenie takýchto\n\n\tnepravdivých údajov môže značnou mierou narušiť jej rodinné vzťahy\n\n\n\n\t3. dňa 14.9.2016 o 15:07 hod. odoslal prostredníctvom elektronickej pošty, z emailovej adresy U.\n\n\temailovú adresu K. vlastníkom ktorej je manžel poškodenej MUDr. N. trvale bytom H. anonymnú\n\n\temailovú správu, v ktorej boli uvedené nepravdivé údaje - že poškodená mu je roky neverná a že sa\n\n\tsnaží otehotnieť s inými mužmi, pričom mal vedomosť o tom, že poškodená je v manželskom zväzku,\n\n\tčo značnou mierou narušilo jej rodinné vzťahy\n\n\n\n\t4. dňa 8.6.2017 v čase o 9.55 hod. odoslal prostredníctvom elektronickej pošty, z emailovej adresy\n\n\tU.a emailovú adresu R., vlastníkom ktorej je riaditeľka Základnej školy na B.. 17 v Michalovciach, K.\n\n\tanonymnú emailovú správu, v ktorej bolo uvedené že K. mala ako učiteľka na tejto základnej škole, v\n\n\tsúvislosti s výkonom svojho zamestnania prijať úplatok, čím ju oznámením tohto nepravdivého údaja\n\n\tpoškodil v zamestnaní,\n\n\tteda\n\n\n\n\n\n\t- o inom oznámil nepravdivý údaj, ktorý je spôsobilý značnou mierou ohroziť jeho vážnosť u\n\n\tspoluobčanov, poškodiť ho v zamestnaní, v podnikaní, narušiť jeho rodinné vzťahy alebo spôsobiť mu\n\n\tinú vážnu ujmu a čin spáchal verejne,\n\n\n\n\tčím spáchal\n\n\n\n\t- prečin ohovárania podľa § 373 ods. 1, ods. 2 písm. c/ Trestného zákona.\n\n\n\n\tZa to sa odsudzuje\n\n\n\n\tpodľa § 373 ods. 2 za použitia § 38 ods. 3, § 36 písm. j/ Trestného zákona na trest odňatia slobody\n\n\tv trvaní 1 (jedného) roka.\n\n\n\n\tPodľa § 49 ods. 1 písm. a/ a § 50 ods. 1 Trestného zákona sa mu výkon trestu podmienečne odkladá\n\n\tna skúšobnú dobu v trvaní 2 (dvoch) rokov.\n\n\n\n\tPodľa § 50 ods. 2 za použitia § 51 ods. 3 písm. f/ Trestného zákona sa obvinenému počas\n\n\tskúšobnej doby ukladá zákaz kontaktu s poškodenou Mgr. Miladou Pradovou, nar. 19.1.1977, bytom\n\n\tHumenská 3553/1, Michalovce, v akejkoľvek forme vrátane kontaktovania prostredníctvom elektronickej\n\n\tkomunikačnej služby alebo inými obdobnými prostriedkami.\n\n\n\n\todôvodnenie:\n\n\n\n\n\n\tProkurátor Okresnej prokuratúry Michalovce podal dňa 5.1.2018 obžalobu na X. za prečin ohovárania\n\n\tpodľa § 373 ods. 1, ods. 2 písm. c/ Trestného zákona, ktorého sa mal dopustiť tak, ako je uvedené vo\n\n\tvýrokovej časti tohto rozsudku.\n\n\n\n\tSúd na hlavnom pojednávaní dňa 30.1.2009 vykonal dokazovanie výsluchom obžalovaného,\n\n\tpoškodenej K.j, svedkov K.j, X. K. a MUDr. N., a prečítaním listinných dôkazov.\n\n\n\n\tObžalovaný X.k na hlavnom pojednávaní vyhlásil, že je nevinný. Pri výsluchu uviedol, že popiera\n\n\tspáchanie skutkov vo všetkých štyroch bodov obžaloby, nakoľko on žiadne listové zásielky, ani emailové\n\n\tsprávy neposielal tak, ako je to uvedené v obžalobe. Pokiaľ ide o skutok 1 obžaloby, obžalovaný\n\n\tuviedol, že nie je pravdou, aby on vytvoril profil s menom milianna. Obžalovanému iba došla anonymná\n\n\tpoštová zásielka, v ktorej boli uvedené prístupové meno a heslo na profil milianna. Obžalovaný sa\n\n\tpod týmto heslom prihlásil na profil milianna. Je pravdou, že sa obžalovaný na internetovej stránke\n\n\twww.pokec.sk prihlásil pod týmto profilom v miestnosti s názvom „sexzoznamka“, avšak obžalovaný na\n\n\tploche sexzoznamka nenapísal žiadnu informáciu. Je pravdou, že obžalovaný pod nickom milianna\n\n\tkomunikoval s inými užívateľmi v rámci rýchlej pošty, čo znamená, že komunikáciu vidia iba tí užívatelia,\n\n\tktorí spolu komunikujú. Obžalovaný pri komunikácii s inými užívateľmi uviedol meno poškodenej K.a\n\n\tv dvoch prípadoch. Raz to bolo vtedy, keď oznámil jednému užívateľovi a vyzval ho, aby zistil heslo\n\n\tna facebookové konto s názvom K. Vtedy obžalovaného kontaktoval jeden známi užívateľ s tým,\n\n\tže jeho známi vie zistiť heslo na facebookové konto a pýtal sa obžalovaného na konto facebooku,\n\n\tktoré chce zistiť. Obžalovaný vtedy napísal meno facebookového konta K. Druhý raz to bolo vtedy, keď\n\n\tobžalovanému jeden užívateľ s nickom „ ubehaný“ dával otázky, z ktorých bolo jasné, že chce zistiť,\n\n\tkto je na druhej strane komunikácie. Tento užívateľ diskusiu ukončil tým, že sa nechce s obžalovaným\n\n\tbaviť. Obžalovaný mu dal iba indíciu, a napísal - K.. Obžalovaný ďalej uviedol, že keď sa prihlásil pod\n\n\tnick milianna s heslom, ktoré mu bolo anonymné zaslané poštovou zásielkou, hneď pri prihlásení\n\n\tuž tam bol email od prevádzkovateľa siete, že „ vážený užívateľ, iným naším užívateľom nám bolo\n\n\toznámené, že používate v profile fotku tohto užívateľa. Žiadame vás o jej odstránenie do 3 pracovných\n\n\tdní po prihlásení“. Obžalovaný hneď po prečítaní tohto emailu odstránil profilovú fotku poškodenej.\n\n\tKeď obžalovaný komunikoval s inými užívateľmi pod nickom milianna, už tam nebola profilová fotka\n\n\tpoškodenej. V albume tohto profilu boli dve fotografie poškodenej K. pričom tieto niekedy boli voľne\n\n\tprístupné a niekedy nie. To znamená, že niekedy ich obžalovaný zahesloval a niekedy nie. Je možné,\n\n\tže pri komunikácii s inými užívateľmi pod nickom milianna obžalovaný niekedy tieto fotky nemal\n\n\tzaheslované. Pokiaľ ide o skutky 2, 3 a 4 obžaloby, obžalovaný uviedol, že nie je pravdou, že by on\n\n\tposlal poštou anonymné listy svokrovi poškodenej X.i, a taktiež nie je pravdou, žeby on odoslal emailové\n\n\tsprávy manželovi poškodenej K. riaditeľke základnej školy Mgr..Na návrh prokurátora bola prečítaná\n\n\tzápisnica o výsluchu obžalovaného z prípravného konania zo dňa 27.10.2017 za účelom odstránenia\n\n\trozporov medzi touto výpoveďou a výpoveďou obžalovaného na hlavnom pojednávaní.\n\n\n\n\tZo zápisnice o výsluchu obžalovaného zo dňa 27.10.2017 vyplynulo, že obžalovaný daného dňa\n\n\tvypovedal tak, že je pravdou, že na sociálnej sieti Pokec vytvoril niekedy v jari tohto roka profil s menom\n\n\tmilianna, pričom používal fotografie z konta milliana, kde bola zobrazená jeho známa MX.. S týmto\n\n\tkontom bol pravidelne prihlásený v miestnosti sexzoznamka, kde komunikoval s inými užívateľmi, v\n\n\tniektorých komunikáciach uvádzal aj jej meno a priezvisko. Takto na sieti Pokec vystupoval približne 4\n\n\tmesiace, dokedy toto konto nezrušil. Taktiež je pravdou, že rozoslal viacero anonymov elektronickou\n\n\tpoštou aj vo forme listových zásielok, pričom anonymy zaslal svokrovi K. IR. aj jej manželovi. Obžalovaný\n\n\tďalej uviedol, že koľko anonymov im poslal a kedy presne, si už nespomína, ale bolo v nich uvedené v\n\n\tpodstate to, že K. je svojmu manželovi neverná, že sa snaží otehotnieť s inými mužmi a že rpi výkone\n\n\tsvojho povolania prijala úplatok. Anonymy obžalovaný zasielal aj do zamestnania K.j, presnejšie jej\n\n\triaditeľke, v ktorých písal, že K. prijala v zamestnaní úplatok. Obžalovaný taktiež uviedol, že svoje\n\n\tkonanie ľutuje, mrzí ho, že narušil rodinné vzťahy K. poškodil ju v zamestnaní a možno aj ohrozil jej\n\n\tvážnosť u spoluobčanov. Dokonca sa nedávno aj osobne stretol s rodinnými príslušníkmi K., ktorým\n\n\tpísal anonymy, a ospravedlnil sa im. Taktiež navštívil aj nadriadenú v zamestnaní K., ktorej sa tiež za\n\n\tsvoje konanie ospravedlnil.\n\n\n\n\tObžalovaný na hlavnom pojednávaní vysvetlil rozpor medzi jeho skoršou výpoveďou, kedy sa k\n\n\tspáchaniu skutkov v plnom rozsahu priznal, a jeho výpoveďou na hlavnom pojednávaní, kedy spáchanie\n\n\tskutkov poprel, tak, že v prípravnom konaní sa priznal z toho dôvodu, aby sa to neriešilo súdne s\n\n\ttým, že uzavrie s poškodenou zmier. Je pravdou, že obžalovaný sa bol osobne ospravedlniť rodinným\n\n\tpríslušníkom poškodenej, ako aj riaditeľke základnej škody, avšak urobil to kvôli tomu, aby pomohol\n\n\tpoškodenej, aby nemala problémy v robote, ani v rodine. Tieto informácie však nie sú pravdivé.\n\n\n\n\tPoškodená K.ri výsluchu na hlavnom pojednávaní uviedla, že obžalovaný posielal anonymné správy jej\n\n\tblízkym, t.j. jej svokrovi, jej manželovi a riaditeľke základnej školy, kde pracuje ako učiteľka, ako aj jej\n\n\tkolegom na základnej škole, pričom v týchto správach uvádzal, že poškodená zobrala úplatok, že sa\n\n\tstretáva s mužmi, a že chcela otehotnieť. To, čo bolo uvádzané v predmetných správach, nie je pravdou.\n\n\tTieto správy pritom naštrbili vzťahy poškodenej s manželom, aj so svokrovcami a taktiež to narušilo jej\n\n\tpostavenie v zamestnaní. Už tam nie je taká dôvera so svokrovcami, najviac sa to však prejavilo v práci,\n\n\tkde sa šírili o poškodenej rôzne reči o úplatkoch aj o vzťahoch s inými mužmi. Poškodená ďalej uviedla,\n\n\tže na internetovej stránke www.pokec.sk mala asi 10 rokov vytvorený profil s menom millianna, kde\n\n\tboli použité dve písmena „l“ a dve písmena „n“. Obžalovaný si však vytvoril vlastný profil podobný tomu,\n\n\tktorý mala poškodená, s menom milianna, kde boli použité iba jedno písmeno „l“ a dve písmena „n“.\n\n\tObžalovaný to urobil preto, aby získal známych poškodenej a mohol s nimi komunikovať, čo aj urobil.\n\n\tPoškodená sa dozvedela o vytvorení profilu s menom milianna asi na druhý deň po jeho vytvorení a to\n\n\ttak, že jej jeden jej známy napísal email, že „ čo robí poškodená na sexzoznamke, že ona taká nie je“.\n\n\tDotyčný známy potom poškodenej preposlal tento nick, pričom, keď poškodená do tohto profilu vošla,\n\n\ttak videla, že tam bola jej profilová fotka, bolo tam uvedené, že užívateľ je na sexzoznamke a taktiež\n\n\ttam bola jedna voľne dostupná fotka poškodenej z albumu. Bola tam taktiež uverejnená výzva, či niekto\n\n\tnevie, ako sa dostať na facebookové konto. Poškodená preto hneď požiadala prevádzkovateľa siete,\n\n\taby zrušil tento profil, pričom prevádzkovateľ jej odpísal, že on ho zrušiť nemôže, ale vyzve užívateľa\n\n\ttohto profilu na odstránenie fotky. Poškodená si potom prostredníctvom svojich známych overovala, či\n\n\tna tomto profile sú naďalej jej fotky a taktiež si to kontrolovala aj ja sama cez google. Poškodená\n\n\tzistila, že na tomto profile bola jej profilová fotka, aj tá jej fotka z albumu, a to v čase, keď užívateľ bol\n\n\tna sexzoznamke. V čase, keď užívateľ na sexzoznamke nebol, fotka bola stiahnutá. Taktiež poškodená\n\n\tzistila, že užívateľ bol na sexzoznamke skoro celý deň od 07.00 hod. ráno do 02.00 hod. rána. Takto\n\n\tužívateľ profilu s menom milianna používal fotografie poškodenej asi 4 mesiace, od mája do augusta. O\n\n\ttom, že je poškodená na sexzoznamke, upovedomili poškodenú dvaja ľudia, jej známi, pričom obidvaja\n\n\tkomunikovali s užívateľom profilu s menom milianna. Počas jednej komunikácie užívateľ profilu s menom\n\n\tmilianna napísal jednému známemu poškodenej, že sa volá K. a v jednej komunikácii použil aj adresu\n\n\tpoškodenej. Poškodená ďalej uviedla, že predmetných anonymných emailoch a listoch sa dozvedela\n\n\tod manžela a svokrovcov až neskôr, nakoľko oni to pred ňou tajili. Potom, ako sa obžalovaný priznal\n\n\tpoškodenej, že to spravil, obžalovaný sa jej pýtal, akým spôsobom to môže odčiniť. Poškodená mu\n\n\tpovedala, aby zatiaľ nerobil nič, že mu potom poviem. Obžalovaný však išiel za riaditeľkou základnej\n\n\tškoly, kde poškodená pracuje, ktorej sa ospravedlnil a povedal jej, že všetko si vymyslel. Poškodená\n\n\tna to obžalovanému písala sms správu, aby nepodnikal žiadne ďalšie kroky v tejto veci. Obžalovaný\n\n\tvšak napriek tomu zorganizoval stretnutie s jej manželom, svokrou a svokrom v ambulancii jej manžela,\n\n\tkde sa im taktiež všetkým ospravedlnil. Obžalovaný však nekontaktoval poškodenú, že s ňou chce\n\n\tuzavrieť zmier. Poškodená taktiež uviedla, že to, že predmetné anonymné správy písal obžalovaný, vie\n\n\taj na základe toho, že raz na jednom stretnutí obžalovanému povedala, že chce otehotnieť s iným\n\n\tmužom, avšak hneď následne pri tomto stretnutí mu vysvetlila, že iba žartovala. Následne sa táto\n\n\tinformácia objavila v predmetných anonymoch.\n\n\n\n\tSvedkyňa K. pri výsluchu na hlavnom pojednávaní uviedla, že je riaditeľkou základnej školy, pričom\n\n\tna jej súkromnú emailovu adresu došiel email od neznámej osoby, v ktorom bolo uvedené, že učiteľka\n\n\tna základnej škole K. mala zobrať úplatok za nejakú známku. Svedkyňa si z tohto dôvodu zavolala K.\n\n\tpovedala jej o tom. K.á poprela, žeby zobrala nejaký úplatok, a tým to vyriešili. S odstupom nejakého\n\n\tčasu došiel ešte na emailovu adresu základnej školy podobný email s rovnakým obsahom, na ktorý\n\n\tupozornil svedkyňu informačný technik na základnej škole. Svedkyňa sa snažila, aby sa celá záležitosť\n\n\tvyriešila, aby sa to nešírilo, avšak napriek tomu sa to šírilo po celej škole. Po nejakom čase prišiel za\n\n\tsvedkyňou obžalovaný do jej kancelárie, kde svedkyni povedal, že sa ospravedlňuje, že poslal vyššie\n\n\tuvedené emaily s tým, že to nie je pravda, že si to vymyslel a že je mu ľúto, že spôsobil škole ako aj\n\n\tpani Pradovej problémy.\n\n\n\n\tSvedok X.i výsluchu na hlavnom pojednávaní uviedol, že je svokor poškodenej, pričom na jeho súkromnú\n\n\tadresu mu došli tri anonymné listové zásielky, v ktorých bolo uvedené, že poškodená chodí za nejakými\n\n\tmužmi, vyhľadáva chlapov a chce, aby tí chlapi boli otcovia jej detí. Svedok spolu s manželkou spočiatku\n\n\tnič nerobili, avšak po treťom liste si obaja zavolali syna aj nevestu a povedali im o týchto listoch. Svedok\n\n\tďalej uviedol, že tieto listy vniesli do ich vzťahov nepokoj. Svedok pôvodne aj chcel previesť na syna a\n\n\tnevestu byt, avšak po týchto listoch si to rozmyslel. Celkovo medzi svedkom a poškodenou vznikla akási\n\n\tpodozrievavosť. Taktiež vzniklo akési napätie aj medzi poškodenou a jej manželom, nakoľko predtým\n\n\tchodili ku nim na návštevu spolu, potom chodil ku nim na návštevu iba syn sám. Obžalovaný neskôr\n\n\ttelefonoval svedkovej manželke, že sa chce stretnúť a ospravedlniť. Dohodli si preto stretnutie v\n\n\tambulancii svedkovej manželky. Obžalovaný tam aj prišiel v dohodnutý čas. Vtedy tam bol svedok, jeho\n\n\tmanželka a jeho syn. Obžalovaný im vtedy povedal, že sa ospravedlňuje, že im spôsobil problémy,\n\n\tpričom z obsahu toho, čo povedal, bolo zrejmé, že predmetné anonymné listy písal on. Všetci s\n\n\trozprávali aj o obsahu anonymných listov, pričom obžalovaný o ňom vedel. Taktiež obžalovaný spomínal\n\n\taj to, že robil nejaké čachre machre na internete, ale svedok si nespomínal presne, čo to bolo.\n\n\n\n\tSvedok K. pri výsluchu na hlavnom pojednávaní uviedol, že je manželom poškodenej, na adresu\n\n\tsvedkovej ambulancie: I. došiel anonymný email, ktorého obsahom bolo, že poškodená - svedkova\n\n\tmanželka sa snaží otehotnieť s inými mužmi. Svedok sa snažil skontaktovať s odosielateľom tejto\n\n\tsprávy, že prečo šíri takéto informácie, a či to má preukázané. Odosielateľ tejto správy svedkovi\n\n\todpovedal, že ich nemôže poskytnúť, že dôkazy nemá. Po nejakom čase prišiel do ambulancie K.\n\n\tsvedkovej matky obžalovaný, ktorý sa ospravedlňoval, že spôsobil problémy celej ich rodine tým, že\n\n\tposielal svedkovi ako aj jeho matke predmetné emaily. Pri tomto stretnutí tam bol svedok, jeho mama\n\n\ta jeho otec. Po týchto emailoch má svedok stále obavu, či to je pravda alebo to nie je pravda.\n\n\n\n\tSvedkyňa K.ri výsluchu na hlavnom pojednávaní uviedla, že je svokra poškodenej, pričom niekedy v júni\n\n\t2016 jej došiel na mailovú adresu firmy email od neznámej osoby, v ktorom bolo napísané, že poškodená\n\n\tsa stretáva s nejakými inými mužmi. Svedkyňa spolu s manželom na tento email nijako nereagovali. Ďalší\n\n\temail prišiel niekedy v januári 2017, pričom v ňom boli uvedené rovnaké skutočnosti. Potom niekedy\n\n\tv júni 2017 došiel svedkyni písomný list, v ktorom bolo taktiež napísané, že poškodená sa stretáva s\n\n\tnejakými inými mužmi. Potom niekedy v jeseni 2017 prišiel za svedkyňou do ambulancie obžalovaný, s\n\n\tktorým si predtým telefonicky dohodla stretnutie, a ktorý jej povedal, že sa jej ospravedlňuje, že spôsobil\n\n\tjej rodine problémy tým, že posielal predmetné emaily a listy. Pri tomto stretnutí bola prítomná svedkyňa\n\n\tpotom k nim prišiel jej manžel a jej syn. Listy poslal obžalovaný 2 alebo 3. Vo všetkých listoch bolo\n\n\tpísané zhruba to isté.\n\n\n\n\tZ výpisu z internetovej stránky www.pokec.sk vyplýva, že na profile užívateľa s menom milianna je\n\n\tprofilová fotka poškodenej K., pričom užívateľ je v miestnosti s názvom „sexzoznamka“.\n\n\n\n\tZ výpisu internetovej komunikácie na stránke www.pokec.sk medzi neznámym užívateľom a užívateľom\n\n\ts menom milianna vyplýva, že užívateľ s menom milianna oznámil neznámemu užívateľovi „K. ... chceš\n\n\todhaliť aj ten nick? nie je problém, ale najprv rozposielame to čo máme v pláne, predošlé komunikácie“.\n\n\n\n\tZ výpisu internetovej komunikácie na stránke www.pokec.sk medzi neznámym užívateľom a užívateľom\n\n\ts menom milianna vyplýva, že užívateľ s menom milianna na otázku neznámého užívateľa „aké to máš\n\n\tmeno? odpovedal „nech si kolega dá do vyhľadávača K. alebo ak môžeš mi daj na neho číslo a ja mu\n\n\tzavolám“.\n\n\n\n\n\n\tZ výpisu internetovej komunikácie na stránke www.pokec.sk medzi neznámym užívateľom a užívateľom\n\n\ts menom milianna vyplýva, že užívateľ s menom milianna oznámil neznámemu užívateľovi „a ďalšia\n\n\tvec, mám tu foto, keby neboli moje, vieš si predstaviť tú reakciu, komentáre, atď?“.\n\n\n\n\tV liste, ktorý bol dňa 25.7.2016 zaslaný na adresu X.45, K., je okrem iného uvedené:\n\n\tPravdepodobne sa k Vám dostali prvé komunikácie medzi pani K. a jej priateľmi. Najväčšie parohy\n\n\tnasadila (nasádza) svojmu manželovi a nepriamo ubližuje aj svojej a vašej rodine, aj keď pred Vami to\n\n\tvie maskovať. Je nám jasné, že teraz máte názor, niekto nám chce zničiť nevestu atď... ale postupom\n\n\tčasu sa dočítate, aká je pravda. A jej najväčšia chyba? FB a sociálne siete, atď... Aj keď tie nám len\n\n\tdopomohli dať Vám dôkazy o jej náklonnosti k iným mužom, o jej činnosti, stretávkach a plánoch vie\n\n\tnajlepšie len ona sama. A po malej indícii staré kontá hneď zrušila, prečo asi? Verte, za posledných\n\n\t10 rokov je tam zaujímavá história. Preto budeme naďalej postupne posielať to, čo uznáme za vhodné,\n\n\taby si na to s konkrétnou osobou spomenula. Má šťastie, že Paťo má klapky na očiach, lebo ináč by\n\n\tuž dávno všetko zistil aj sám. Okrem iných, aj ich rodinný priateľ má z ich priateľstva „výhody“, ale to\n\n\tnajlepšie pošleme až na koniec (mená, miesto stretnutia, dôvod už poznáte, atď.) No a samozrejme Vám\n\n\tpošleme aj meno pána, od ktorého zobrala úplatok za lepšie hodnotenie žiaka, to čo nechce priznať.\n\n\n\n\tV liste, ktorý bol dňa 1.8.2017 zaslaný na adresu IR. je okrem iného uvedené:\n\n\tNa náš posledný list ste nereagovali a preto posielame ďalšieho „kamaráta“ na trávenie voľných a\n\n\tpríjemných chvíľ, s ktorým trávila čas pani K.eďže dôvod nášho konania poznáte a k dnešnému dňu\n\n\tsa nič nezmenilo, tak sme sa rozhodli tentokrát zverejniť, resp. pripomenúť Vám a blízkym podvečerné\n\n\tstretnutia po krátkom písaní si na Pokeci s „Lukym\" (. pred šiestimi rokmi. N. mala vtedy 34 rokov a\n\n\ton 27. Keďže parkovisko Hypernova bolo a teda aj stále je len cez cestu, tak hodinové stretnutia na\n\n\tparkovisku v aute mali tiež svoje čaro. Na lepšie pripomenutie sa, s kým boli tie bozky a objatia atď.\n\n\tposielame fotku. Samozrejme, že tam kam ma, odchádza celá komunikácia a rozhodli sme sa, že ak si\n\n\tna to, na čo má, nevie spomenúť, tak možno pomôže info, že komunikáciu budeme rozposielať neskôr\n\n\taj \"kamarátom\", ktorí si mysleli, že oni sú jediní, s ktorými sa stretávala a že navonok je verná a slušná\n\n\tmanželka. Tie najlepšie diskusie, písania a šteklivé randenia si nechávame na neskôr. Tie naj zážitky z\n\n\tpred rokov a pred par mesiacmi, už nájdu adresáta aj vo Vranove (W.).\n\n\n\n\tV emailovej správe, ktorá bola dňa 14.9.2016 v čase o 15:07 hod. doručená na mailovú adresy K. a\n\n\tsestra.drprada@gmail.com, je okrem iného uvedené:\n\n\tIde o Vašu pani manželku K.. Asi tomu nebudete veriť, ale to čo robila a robí je podľa mňa podraz na Vás,\n\n\tneúcta a nemá to nič spoločné s manželským zväzkom. Presne 12.7. v I. v penzióne I.s som spoznala\n\n\tvašu pani manželku, ktorá tam bola s nejakým pánom. nič by na tom nebolo, keby som nevidela, že\n\n\tv bazéne si neboli veľmi cudzí (objatia, bozky ...). A aby to nebolo všetko, tak vaša pani manželka je\n\n\tVám už roky neverná. Poznám na 100% minimálne jedného chlapa, ktorý sa s ňou pravidelne stretáva\n\n\ta nebol, resp. nie je jediný. No a najviac zarážajúce na tom je to, že okrem toho, že si s nimi užíva\n\n\t(podrobnosti asi nemusím písať), tak chce s nimi otehotnieť, keďže sa jej to s Vami zatiaľ nepodarilo a\n\n\tskúša iné možnosti. A aby toho nebolo dosť, tak minimálne jedného z jej milencov, resp. možný kandidát\n\n\tna otcovstvo je aj Váš „kamarát“ a známy, s ktorým sa spoločne stretávate, lenže od sa Vám s pani\n\n\tmanželkou možno smejú do očí a ni o tom neviete.\n\n\tV emailovej správe, ktorá bola dňa 8.6.2017 v čase o 9:55 hod. doručená na mailovú adresu nV. je\n\n\tokrem iného uvedené:\n\n\tBoli ste informovaná, pred pár mesiacmi, ohľadom vzatia úplatku od otca, )zatial' nemenovaného žiaka,\n\n\tpani učiteľkou = K. za lepšie hodnotenie, na čo ste reagovali, že to prešetríte. Neobviňujeme Vás z\n\n\tnešetrenia, keďže bez dôkazov ste to mali ťažké, ale mohli ste nám odpísať, že ak máme bližšie dôkazy,\n\n\ttak Vám ich môžeme poslať. Áno, máme ich, samozrejme ich vieme poskytnúť. Najlepšia forma dôkazov\n\n\tje priznanie sa, dáme priestor pani učiteľke na spomenutie si na stretnutie s otcom žiaka a vzatie úplatku\n\n\t= odmeny za lepší prospech. Dávame priestor pani učiteľke na spomenutie si a priznanie sa, čím dlhšie\n\n\tto bude trvať, tým viac komunikácií bude zverejnených, až sa dostaneme aj ku dôkazom. Sľubujeme,\n\n\tže ak sa prizná, pravdepodobne ospravedlní svoje konanie pred kolektívom, tak s tým prestaneme.\n\n\n\n\tNa základe takto vykonaného dokazovania hodnotiac dôkazy jednotlivo ako aj v ich súhrne mal súd za\n\n\tpreukázané, že všetky štyri skutky sa stali tak, ako je uvedené vo výrokovej časti tohto rozsudku, pričom\n\n\tich spáchal obžalovaný. Vyplýva to najmä z výpovede poškodenej K., ako aj z výpovede obžalovaného\n\n\tv prípravnom konaní, v ktorej sa k spáchaniu všetkých štyroch skutkov priznal v plnom rozsahu. Obranu\n\n\tobžalovaného, že sa priznal preto, aby sa to neriešilo súdne s tým, že uzavrie s poškodenou zmier,\n\n\tpovažoval súd za nelogickú, nakoľko nie je zrejmé, prečo chcel obžalovaný uzatvoriť s poškodenou\n\n\tzmier, keď v skutočnosti nič nespáchal. Naopak priznanie sa obžalovaného a skutočnosť, že všetky\n\n\tštyri skutky spáchal on, je podopretá výpoveďou poškodenej, ktorá uviedla, že obžalovaný sa jej sám k\n\n\tspáchaniu skutkov priznal a pýtal sa jej, ako to môže odčiniť, pričom následne sa obžalovaný priznal a\n\n\tosobne ospravedlnil aj manželovi a svokrovi poškodenej, ako aj riaditeľke základnej školy MZ.. Takéto\n\n\tsprávanie obžalovaného, ktoré bolo potvrdené vyššie uvedenými svedkami, by totiž nemalo žiadne\n\n\tracionálne zdôvodnenie v prípade, ak by obžalovaný predmetné skutky nespáchal. Z týchto dôvodov\n\n\tsúd vyhodnotil výpoveď obžalovaného na hlavnom pojednávaní, v ktorej poprel spáchanie skutkov, za\n\n\túčelovú s cieľom vyhnúť sa trestnému stíhaniu a trestu.\n\n\n\n\tVinu obžalovaného pokiaľ ide o skutok 1 preukazujú okrem výpovede poškodenej aj ďalšie dôkazy.\n\n\tObžalovaný bol na internetovej stránke www.pokec.sk užívateľom profilu s menom milianna, čo\n\n\tobžalovaný v konaní nepopieral, pričom je zrejmé, že obžalovaný aj tento profil dňa 29.4.2017 vytvoril.\n\n\tObrana obžalovaného, že tento profil nevytvoril, ale mu došla iba anonymná poštová zásielka, v ktorej\n\n\tboli uvedené prístupové meno a heslo na profil milianna, je taký nezmysel, že to nepotrebuje ďalší\n\n\tkomentár. Vykonaným dokazovaním bolo preukázané, že obžalovaný pri komunikácii v miestnosti s\n\n\tnázvom „sexzoznamka“ používal profilovú fotku poškodenej, čo vyplýva z výpisu z internetovej stránky\n\n\twww.pokec.sk, podľa ktorej je na profile užívateľa s menom milianna profilová fotka poškodenej, pričom\n\n\tužívateľ je v miestnosti s názvom „sexzoznamka“. S ďalších dvoch výpisov internetovej komunikácie\n\n\tna stránke www.pokec.sk medzi neznámymi užívateľmi a obžalovaným vyplýva, že obžalovaný pri\n\n\tkomunikácii s týmito užívateľmi uvádzal meno poškodenej. Obžalovaný navyše pri komunikácii potvrdil,\n\n\tže používa fotku poškodenej, keď uviedol, že „tam má foto“.\n\n\n\n\tSúd kvalifikoval konanie obžalovaného ako pokračovací prečin ohovárania podľa § 373 ods. 1\n\n\tTrestného zákona, keďže naplnil skutkovú podstatu tohto prečinu po objektívnej stránke tak, že oznámil\n\n\to poškodenej Mgr. K. nepravdivý údaj, a to v skutku 1 tak, že pri komunikácii s inými užívateľmi na\n\n\tinternetovej stránke www.pokec.sk v miestnosti s názvom „sexzoznamka“ používal fotku poškodenej a\n\n\tuvádzal jej meno, čím u týchto užívateľov vzbudzoval dojem, že poškodená má záujem o sexuálnych\n\n\tpartnerov, v skutku 2 tak, že odoslal poštou dve anonymné zásielky svokrovi poškodenej, v ktorých\n\n\tuvádzal, že poškodená prijala v súvislosti s výkonom svojho zamestnania úplatok a že je neverná svojmu\n\n\tmanželovi, v skutku 3 tak, že odoslal na emailovú adresu manžela poškodenej emailovú správu, v ktorej\n\n\tuviedol, že poškodená mu je neverná a snaží sa otehotnieť s inými mužmi, a v skutku 4 tak, že odoslal na\n\n\temailovú adresu riaditeľky Základnej školy na ul. V. K.mailovú správu, v ktorej uviedol, že poškodená v\n\n\tsúvislosti s výkonom svojho zamestnania prijala úplatok. Uvedeným konaním pritom obžalovaný mohol v\n\n\tznačnej miere ohroziť vážnosť poškodenej u spoluobčanov (skutok 1), narušiť jej rodinné vzťahy (skutok\n\n\t2 a 3) a poškodiť ju v zamestnaní (skutok 4). Konanie obžalovaného bolo potrebné kvalifikovať aj podľa §\n\n\t373 ods. 2 písm. c/ Trestného zákona, nakoľko obžalovaný tento pokračovací prečin spáchal pri všetkých\n\n\tskutkoch podľa § 122 ods. 2 písm. a/ Trestného zákona verejne, keďže ho spáchal obsahom tlačoviny\n\n\t(skutok 2) a použitím počítačovej siete (skutok 1, 3 a 4). Pokiaľ ide o subjektívnu stránku trestného činu,\n\n\tobžalovaný konal v priamom úmysle podľa § 15 písm. a/ Trestného zákona.\n\n\tPri rozhodovaní o druhu trestu a jeho výmery súd prihliadol najmä na spôsob spáchania činu a jeho\n\n\tnásledok, zavinenie, pohnútku, priťažujúce okolnosti, poľahčujúce okolnosti, na osobu páchateľa, jeho\n\n\tpomery a možnosť jeho nápravy.\n\n\n\n\tPodľa správy Obecného úradu Vojčice zo dňa 2.11.2017 obžalovaný má v obci dobré správanie a nebol\n\n\tprejednávaný komisiou verejného poriadku.\n\n\n\n\tPodľa odpisu registra trestov obžalovaný doposiaľ nebol trestne stíhaný.\n\n\n\n\tVzhľadom na spôsob spáchania trestného činu a na následok, ktorý mohol obžalovaný poškodenej v\n\n\trodine a v zamestnaní spôsobiť, mal súd zato, že obžalovanému je potrebné aj napriek jeho doterajšej\n\n\tbezúhonnosti uložiť trest odňatia slobody.\n\n\n\n\tSúd pri určovaní výmery trestu odňatia slobody prihliadol na pomer a mieru závažnosti poľahčujúcich a\n\n\tpriťažujúcich okolností. U obžalovaného súd zistil poľahčujúcu okolnosť podľa § 36 písm. j/ Trestného\n\n\tzákona, nakoľko obžalovaný viedol pred spáchaním trestného činu riadny život. Priťažujúcu okolnosť\n\n\tu obžalovaného súd nezistil žiadnu. Vzhľadom k tomu, že prevažoval pomer poľahčujúcich okolností\n\n\tnad priťažujúcimi, súd v zmysle § 38 ods. 3 Trestného zákona znižoval hornú hranicu trestnej sadzby (5\n\n\trokov - 60 mesiacov) o jednu tretinu, t.j. o 16 mesiacov, na 44 mesiacov, pričom ako základ na zníženie\n\n\ttejto hornej hranice bral súd rozdiel medzi hornou a dolnou hranicou trestnej sadzby (12 mesiacov až\n\n\t60 mesiacov), teda 48 mesiacov.\n\n\n\n\tSúd teda ukladal obžalovanému trest odňatia slobody v rozmedzí trestnej sadzby 12 mesiacov až 44\n\n\tmesiacov.\n\n\n\n\n\n\tPo prihliadnutí k všetkým vyššie uvedeným kritériam na ukladanie trestu, najmä k tomu, že obžalovaný\n\n\tdoposiaľ nebol súdne ani priestupkovo trestaný, dospel súd k záveru, že uloženie trestu odňatia slobody\n\n\tna dolnej hranici trestnej sadzby vo výške 12 mesiacov, t.j. 1 roka, bude dostatočné na prevýchovu\n\n\tobžalovaného, zároveň iných odradí od páchania takejto trestnej činnosti a taktiež dostatočne vyjadrí\n\n\tmorálne odsúdenie obžalovaného spoločnosťou.\n\n\n\n\tS prihliadnutím k tomu, že obžalovaný doposiaľ nebol súdne trestaný a viedol riadny život, súd mal zato,\n\n\tže na dosiahnutie účelu trestu nie je nevyhnutný jeho výkon a preto mu výkon trestu podmienečne odložil\n\n\ts určením skúšobnej doby v trvaní 2 rokov a zároveň zakázal obžalovanému v skúšobnej dobe kontakt\n\n\ts poškodenou v akejkoľvek forme vrátane kontaktovania prostredníctvom elektronickej komunikačnej\n\n\tslužby alebo inými obdobnými prostriedkami.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie do 15 dní od oznámenia tohto rozsudku. Oznámením\n\n\trozsudku sa rozumie jeho vyhlásenie v prítomnosti toho, komu treba rozsudok doručiť. Ak sa rozsudok\n\n\tvyhlásil v neprítomnosti takejto osoby, oznámením je až doručenie rozsudku. Odvolanie sa podáva na\n\n\tOkresnom súde Michalovce.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}