{"sud_guid": "", "sud_typ": "", "sud_nazov": "Okresný súd Košice II", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "3T/98/2016", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Košice II\n\nSpisová značka:                      3T/98/2016\n\nIdentifikačné číslo súdneho spisu:   7216011352\n\nDátum vydania rozhodnutia:           13. 03. 2018\n\nMeno a priezvisko sudcu, VSÚ:        JUDr. Soňa Mihaľáková\n\nECLI:                                ECLI:SK:OSKE2:2018:7216011352.2\n\n\n\n\n\n\tRozhodnutie\n\n\n\n\tOkresný súd Košice II samosudkyňou JUDr. Soňou Mihaľákovou na verejnom zasadnutí konanom dňa\n\n\t13. 3. 2018 v Košiciach po schválení dohody o vine a treste, ktorú uzavrel obv. K. J. s prokurátorom\n\n\tOkresnej prokuratúry Košice II JUDr. Andrejom Šarom dňa 27. 10. 2016, takto\n\n\n\n\trozhodol:\n\n\n\n\n\n\tobvinený\n\n\n\n\tK. J., nar. XX. XX. XXXX v J., bytom J., Z. č. XX, t.č. bez pracovného pomeru\n\n\n\n\tje vinný, že\n\n\n\n\tv čase od XX. X. XXXX do 17. 1. 2013 v byte č. XX na ul. S. č. X v J. v rozpore s ustanovením § 18\n\n\tods. 2 písm. a/, písm. h/ a § 66 ods. 2 písm. a/, písm. f/ zákona č. 618/2003 Z. z. Autorský zákon účinný\n\n\tdo 30. 6. 2016\n\n\n\n\t- vyhotovil rozmnoženiny najmenej 8319 audiovizuálnych diel, ktoré bez súhlasu\n\n\tnositeľa majetkových práv umiestnil z IP adresy XX.XXX.XX.X na filehostingové\n\n\tservery hellshare.com, fastshare.cz, share - rapid.cz, euroshare.eu a sdilej.cz a zároveň na verejne\n\n\tdostupných diskusných fórach www.wareznet.cz <http://www.wareznet.cz>, www.warcenter.cz\n\n\t<http://www.warcenter.cz>, www.lamky.cz <http://www.lamky.cz>, www.poveruploaders.eu <http://\n\n\twww.poveruploaders.eu> a www.cucaj.sk <http://www.cucaj.sk> umiestnil odkazy k možnosti stiahnutia\n\n\ttýchto audiovizuálnych diel, následne obdržal od serverov fastshare.cz a sdílej.cz finančnú odmenu vo\n\n\tvýške 521,84 eur za uloženie a umožnenie sťahovania týchto audiovizuálnych diel, čím týmto konaním\n\n\tspôsobil poškodeným spoločnostiam zastúpeným spoločným zástupcom - F. N.R. so sídlom I. č. XX/XX,\n\n\tN., F. republika, škodu vo výške najmenej 51 362,70 eur,\n\n\t- vyhotovil rozmnoženiny najmenej 393 počítačových programov, ktoré bez súhlasu\n\n\tnositeľa majetkových práv umiestnil z IP adresy XX.XXX.XX.X na filehostingové\n\n\tservery hellshare.com, fastshare.cz, share-rapid.cz, euroshare.eu a sdílej.cz a zároveň na verejne\n\n\tdostupných diskusných fórach www.wareznet.cz <http://www.wareznet.cz>, www.warcenter.cz\n\n\t<http://www.warcenter.cz>, www.lamky.cz <http://www.lamky.cz>, www.poweruploaders.eu <http://\n\n\twww.poweruploaders.eu> a www.cucaj.sk <http://www.cucaj.sk> umiestnil odkazy k možnosti stiahnutia\n\n\ttýchto audiovizuálnych diel, čím týmto konaním spôsobil poškodeným spoločnostiam zastúpeným\n\n\tspoločným zástupcom Bc. K.. N. R., konateľom spoločnosti Z. F., s.r.o., J., škodu vo výške najmenej\n\n\t6 096,87 eur,\n\n\n\n\tteda\n\n\n\n\n\n\tneoprávnene zasiahol do zákonom chránených práv k dielu, taký čin spáchal prostredníctvom\n\n\tpočítačového systému a takým činom spôsobil značnú škodu,\n\n\n\n\ttým spáchal\n\n\n\n\tpokračovací prečin porušovania autorského práva podľa § 283 ods. 1, ods. 2 písm. d/, ods. 3 Tr. zákona.\n\n\tZa to mu ukladá\n\n\n\n\tPodľa § 283 ods. 3, § 38 ods. 2, ods. 3, § 36 písm. j/, písm. l/ Tr. zákona trest odňatia slobody v trvaní\n\n\t15 (pätnásť) mesiacov.\n\n\n\n\tPodľa § 49 ods. 1 písm. a/ Tr. zákona výkon trestu podmienečne odkladá a podľa § 50 ods. 1Tr. zákona\n\n\turčuje skúšobnú dobu v trvaní 30 (tridsať) mesiacov.\n\n\n\n\tPodľa § 288 ods. 1 Tr. poriadku odkazuje poškodených zastúpených spoločným zástupcom Bc. K.. N.\n\n\tR., nar. XX. XX. XXXX, bytom J., ul. N. č. XX a F. N. M. so sídlom I. č.XX/XXX, N., F. W. s uplatnenými\n\n\tnárokmi na náhradu škody na civilný proces.\n\n\n\n\todôvodnenie:\n\n\n\n\n\n\tDňa 2. 11. 2016 predložil prokurátor návrh dohody o vine a treste, ktorú uzavrel s obv. K. J..\n\n\n\n\tSamosudkyňa preskúmala návrh dohody o vine a treste a dňa 29. 12. 2016 odmietla tento návrh z\n\n\tprocesných dôvodov. Krajský súd v Košiciach uznesením sp. zn. 8To 17/2017 zo dňa 13. 3. 2017 zrušil\n\n\tpredmetné uznesenie prvostupňového súdu a prikázal mu vo veci konať.\n\n\n\n\tNa verejnom zasadnutí dňa 13. 3. 2017 bol obvinený vypočutý a samosudkyňou mu boli položené otázky\n\n\tpodľa § 333 ods. 3 Tr. poriadku, či:\n\n\n\n\ta/ rozumie podanému návrhu o dohode o vine a treste,\n\n\tb/ súhlasí, aby sa jeho trestná vec prejednala touto skrátenou formou, čím sa vzdal práva na verejný\n\n\tsúdny proces,\n\n\tc/ rozumie povahe skutkov, ktoré sú mu v obžalobe kladené za vinu,\n\n\td/ bol ako obvinený poučený o svojich právach, najmä o práve na obhajobu, bola mu daná možnosť na\n\n\tslobodnú voľbu obhajcu, mohol sa radiť s obhajcom o spôsobe obhajoby,\n\n\te/ rozumie podstate konania o návrhu na dohodu o vine a treste,\n\n\tf/ rozumie právnej kvalifikácii skutkov prečinu porušovania autorského práva podľa § 283 ods. 1, ods.\n\n\t2 písm. d), ods. 3 Tr. zákona a prečinu porušovania autorského práva podľa § 283 ods. 1, ods. 2 písm.\n\n\ta), písm. d) Tr. zákona,\n\n\tg/ bol oboznámený s trestnými sadzbami, ktoré zákon ustanovuje za prečin porušovania autorského\n\n\tpráva podľa § 283 ods. 1, ods. 2 písm. d), ods. 3 Tr. zákona a prečin porušovania autorského práva\n\n\tpodľa § 283 ods. 1, ods. 2 písm. a), písm. d) Tr. zákona,\n\n\th/ sa priznal dobrovoľne a uznal si vinu za spáchané skutky, ktoré sa v návrhu dohody o vine a treste\n\n\tkvalifikujú ako prečin porušovania autorského práva podľa § 283 ods. 1, ods. 2 písm. d), ods. 3 Tr.\n\n\tzákona a prečin porušovania autorského práva podľa § 283 ods. 1, ods. 2 písm. a), písm. d) Tr. zákona,\n\n\ti/ súhlasí s navrhovaným trestom, trest prijal a v stanovených lehotách sa podriadi výkonu trestu,\n\n\tj/ si uvedomuje, že ak súd príjme dohodu o vine a treste a vynesie rozsudok, ktorý nadobudne\n\n\tprávoplatnosť vyhlásením, že nebude možné proti tomuto rozsudku podať odvolanie.\n\n\n\n\tna ktoré obvinený odpovedal jednotlivo vždy „áno“.\n\n\n\n\tSamosudkyňa oboznámila procesné strany s výhradou súdu, ktorá sa týkala právnej kvalifikácie konania\n\n\tobvineného a za účelom jej prejednania prerušila verejné zasadnutie na potrebný čas. Obvinený a\n\n\tprokurátor následne predniesli nové znenie návrhu dohody o vine a treste, ktorý akceptoval výhradu\n\n\tsúdu.\n\n\n\n\n\n\tPodľa § 334 ods. 1 Tr. poriadku súd môže rozhodovať len o skutku, jeho právnej kvalifikácii, primeranosti\n\n\ttrestu, ochrannom opatrení vo vzťahu k obvinenému, ako aj o výroku na náhradu škody v rozsahu\n\n\tuvedenom v návrhu na dohodu o vine a treste, ak obvinený odpovedal na všetky otázky „áno“.\n\n\n\n\tPretože upravenú dohodu o vine a treste súd vyhodnotil ako spravodlivú a nie zrejme neprimeranú,\n\n\tuznesením schválil dohodu o vine a treste a potvrdil to týmto rozsudkom, ktorý verejne vyhlásil.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie ani dovolanie okrem dovolania podľa § 371 ods. 1\n\n\tpísm. c/ Tr. poriadku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}