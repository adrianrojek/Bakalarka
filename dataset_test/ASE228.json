{"sud_guid": "", "sud_typ": "", "sud_nazov": "Okresný súd Košice II", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "6T/32/2013", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "\n\n\n\n  Súd:                                  Okresný súd Košice II\n\n  Spisová značka:                       6T/32/2013\n\n  Identifikačné číslo súdneho spisu:    7213010495\n\n  Dátum vydania rozhodnutia:            09.09.2014\n\n  Meno a priezvisko sudcu, VSÚ:         JUDr Ján Lokša\n\n  ECLI:                                 ECLI:SK:OSKE2:2014:7213010495.2\n\n  Oblasti právnej úpravy:               Trestné právo - Hospodárske trestné činy\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Košice II, samosudcom JUDr. Jánom Lokšom, na hlavnom pojednávaní konanom dňa\n\n\t9.9.2014, takto\n\n\n\n\tr o z h o d o l :\n\n\n\n\tPodľa § 285 písm. c) Trestného poriadku oslobodzuje obžalovaného V. K., nar. XX.X.XXXX v K., trvale\n\n\tbytom K., ul. W. č. XXA, spod obžaloby prokurátora Okresnej prokuratúry Košice II sp. zn. 1Pv\n\n\t685/2011 - 14 zo dňa 12.3.2013, pre skutok právne kvalifikovaný ako pre prečin porušovania\n\n\tautorského práva podľa § 283 ods. 1, ods. 2 písm. a), písm. d) Trestného zákona, ktorého sa mal\n\n\tdopustiť na tom skutkovom základe,\n\n\tž e\n\n\tv dobe od 11.3.2011 do 8.8.2011 v Košiciach a inde, ako užívateľ P2P siete vystupujúci pod prezývkou\n\n\t\"V.\" zo svojho počítača s IP adresou XX.XX.XX.XXX a IP adresou XX.XX.XX.XXX prostredníctvom\n\n\tuzlov „Best of all hubs“ a „A New Star“ ponúkol viac než 1210 GB dát, z toho najmenej 147 GB tvorili\n\n\tchránené hudobné súbory, ku ktorým vlastnia oprávnenie výrobcovia zvukových záznamov a sú členmi\n\n\tH. a sú touto organizáciou zastupované, ktorým takto spôsobil škodu vo výške 17.025 Eur;\n\n\t- pretože nebolo dokázané, že skutok spáchal obžalovaný.\n\n\n\n\tPodľa § 288 ods. 3 Trestného poriadku súd odkazuje H. N. V. H. so sídlom na K. 7, W., H. republika s\n\n\tuplatneným nárokom na náhradu škody na konanie o občianskoprávnych veciach.\n\n\n\n\to d ô v o d n e n i e :\n\n\n\n\tHlavné pojednávanie bolo na žiadosť obžalovaného vykonané v jeho neprítomnosti. Súd vykonal na\n\n\thlavnom pojednávaní dokazovanie, prečítaním zápisnice o výpovedi obvineného z prípravného\n\n\tkonania, výsluchom splnomocneného zástupcu poškodeného, výsluchom znalca, prečítaním\n\n\tznaleckých posudkov a listinných dôkazov.\n\n\tObžalovaný v prípravnom konaní nevypovedal a spáchanie trestného činu poprel. Prostredníctvom\n\n\tobhajkyne sa vyjadril, že nebol ako páchateľ trestného činu jednoznačne identifikovaný.\n\n\tK výpovedi splnomocneného zástupcu poškodenej spoločnosti sa vyžaduje uviesť, že sa zároveň jedná\n\n\taj o osobu, ktorá bola poškodenou spoločnosťou splnomocnená na získavanie informácii o nelegálnom\n\n\tšírení hudobných a obrazových diel prostredníctvom Internetu.\n\n\tZa obdobie, kedy sledoval osobu vystupujúcu pod prezývkou V. bolo zistené, že táto ponúkla\n\n\tprostredníctvom uzlov „Best of all hubs“ a „A New Star“ viac než 1,21 TB dát s obsahom chráneného\n\n\tmultimediálneho obsahu. Osobu obžalovaného sa mu stotožniť nepodarilo, avšak bola zistená jeho IP\n\n\tadresa a poskytovateľ internetových služieb, ktorým bol Slovak Telecom, a.s. Bratislava. Na zdieľanie\n\n\ttáto osoba ponúkala dáta, ktorých celý zoznam (č.l. 67) skopíroval na CD nosič, ktorý tvorí prílohu\n\n\ttrestného oznámenia. Na potvrdenie, že na počítači páchateľa sa nachádzal multimediálny obsah\n\n\tchránený autorským zákonom, bol album skupiny Depeche Mode, ktorý si svedok stiahol\n\n\tprostredníctvom programu DC++, (č.l. 68). Čo bolo skutočným obsahom iných súborov určených na\n\n\tzdieľanie, svedok J.. W. A. konkrétne poznatky nemal.\n\n\tMapovaním topológie internetovej siete zistil, že IP adresa zariadenia osoby vystupujúcej pod\n\n\tprezývkou \".\" (príloha č. 3 trestného oznámenia, viď č.l. 70) sa nachádza v Žiari nad Hronom, čo sa\n\n\tneskôr ukázalo ako chybné. Podľa jeho zistení si poskytovatelia IP adresy kryjú štruktúru topológie\n\n\tužívateľov počítačových sietí a preto úspešnosť zistenia takejto adresy sa pohybuje len okolo 70 - 80\n\n\t%.\n\n\n\n\tŠkodu predbežne vyčíslil na podklade hodnoty multimediálneho obsahu za predpokladu, že tento by bol\n\n\tdistribuovaný na CD alebo DVD nosičoch. K tomu, ako bola vyčíslená a špecifikovaná škoda\n\n\tspôsobená trestným činom svedok J.. W. A. uviedol, že objem zdieľaných multimediálnych dát bol\n\n\tvynásobený čiastkou 2.800 Kč za 1 GB zdieľaných dát. (viď aj špecifikáciu škody na č.l. 71) V tomto\n\n\tprípade sa jedná o predbežné vyčíslenie škody na základe vlastných zistení.\n\n\tOdborné vyjadrenie s konečným vyčíslením škody by mohol poškodený predložiť až po zoznámení sa s\n\n\tvýsledkami expertného skúmania zabezpečeného v prejednávanom prípade, (ktoré vykonané nebolo).\n\n\tPresnú výšku škody by poškodený vedel určiť iba po špecifikácii titulov, ktoré preukázateľne boli\n\n\tneoprávnene šírené. Keďže poškodenému neboli predložené závery znaleckého skúmania, výška\n\n\tškody uvedená v trestnom oznámení v podstate riadne doložená nebola. V prejednávanom prípade by\n\n\tpoškodený vedel stanoviť iba škodu spôsobenú stiahnutím albumu skupiny Depeche Mode.\n\n\tSvedok potvrdil, že existujúca platná právna úprava ako v ČR aj na SR neumožňuje žiadny postup proti\n\n\tprevádzkovateľom uzlov, akými sú „Best of all hubs“ a „A New Star“, na ktorých sa ponúkajú\n\n\tbezodplatne hudobné a filmové súbory iným osobám, pretože všetky doposiaľ známe systémy boli\n\n\tprezentované ako programy umožňujúcim archiváciu a zdieľanie dát. Až ďalším vývojom boli tieto\n\n\tsystémy zneužité k nelegálnemu šíreniu multimediálneho obsahu. Pokiaľ užívateľ internetu využije\n\n\ttakýto systém a získa kópiu chráneného diela, je to v súlade so zákonom, nesmie ju však šíriť ďalej.\n\n\tNa podklade podnetu poškodeného, uznesením povereného príslušníka OO PZ Žiar nad Hronom bolo\n\n\tdňa 21.9.2011 začaté trestné stíhanie vo veci. Na podklade jeho dožiadania bolo zistené, že IP adresy\n\n\tXX.XX.XX.XXX a XX.XX.XX.XXX boli (zrejme 11.3.2011 a 8.8.2011) pridelené poskytovateľom\n\n\tinternetových služieb - spoločnosťou Slovak Telekom, a.s. Bratislava, V. K. (s uvedením jeho rodného\n\n\tčísla), bytom K., ul. W. č. XX/A. (č.l. XX) Preto podnet na trestné stíhanie bol odstúpený OO PZ Košice\n\n\t- Západ. V. K. vydal policajným orgánom dňa 25.10.2011 tri pevné disky zo svojho počítača (viď.\n\n\tZápisnica o vydaní veci z č.l. 56).\n\n\tTieto boli predložené na expertízne skúmanie znalcom Odboru prírodovedného skúmania a analýz,\n\n\tKEÚ PZ v Bratislave, ktorí dňa 25.9.2012 vyhotovili znalecký posudok. Z jeho záverov súd zistil, že na\n\n\tpodklade analýzy predložených pevných diskov nie je možné zistiť, akou IP adresou sa počítač\n\n\tobžalovaného identifikoval v sieti INTERNET v inkriminovanom čase. Operačný systém počítača\n\n\tobžalovaného nebol chránený prístupovým heslom. Programy umožňujúce zdieľať súbory v rámci P2P\n\n\tsiete boli nainštalované až 22.9.2011, teda po spáchaní skutku kladeného obžalovanému za vinu. V\n\n\tdoplnenom znaleckom posudku zo dňa 28.1.2013 znalci uviedli, že používateľ vystupujúci pod\n\n\tprezývkou \"V.\" zdieľal bližšie nezistené dáta. Z toho dôvodu nie je možné potvrdiť ani vylúčiť zdieľanie\n\n\tzvukových súborov predložených na porovnávacom materiály (pozn.: CD nosiči vyhotoveného\n\n\tpoškodeným). Stotožnenie osoby vystupujúcej pod prezývkou \"V.\" neprináleží expertíznemu skúmaniu\n\n\tz odvetvia kriminalistickej informatiky. V. K. bol obvinený až uznesením vydaným dňa 2.11.2011.\n\n\tZnalec poverený prednesom znaleckého posudku J. na hlavnom pojednávaní uviedol, že v registroch\n\n\toperačného systému Windows 7 Ultimate (na jednom z troch pevných diskov predložených\n\n\tobžalovaným) bola zistená IP adresa 192.168.1.10. Nejde však o IP adresu, ktorou sa identifikoval\n\n\tpočítač v sieti INTERNET. Ide o internú adresu IP, ktorú počítaču prideľuje router alebo smerovač.\n\n\tPredpokladal, že IP adresu, s ktorou sa pripájal k internetu, orgánom činným v prípravnom konaní\n\n\toznámil poskytovateľ internetových služieb, čo však nebolo predmetom jeho znaleckého skúmania.\n\n\n\n\tNa predložených pevných diskoch boli zaistené multimediálne súbory, avšak k ich obsahu sa znalec\n\n\tvyjadriť nevedel. Iba podľa prípony súborov usúdil, že sa jednalo o zvukové alebo zvukovo-obrazové\n\n\tsúbory. Nevedel určiť, či súbory obsahovali záznamy chránené autorským zákonom. Znalec zadovážil\n\n\tiba zoznam takých súborov, ktoré neprezeral, pretože takúto úlohu nemal.\n\n\tZnalec zároveň uviedol, že zo zaistených dôkazov sa nedá určiť, či osoba vystupujúca pod prezývkou\n\n\t\"V.\" bol skutočne V. K.. Rovnako sa nedá zistiť, ktorá osoba program DC++ umožňujúci šírenie\n\n\tmultimediálneho obsahu nainštalovala do počítača, z ktorého mal k dispozícii pevný disk. Prístup do\n\n\tpočítača nebol zabezpečený žiadnym heslom, preto v tomto počítači mohol ktokoľvek, čokoľvek\n\n\tinštalovať. K programu DC++ znalec uviedol, že nie je potrebné, aby bol niekto fyzicky prítomný pri\n\n\tpočítači s úmyslom poskytovať inému súbory s multimediálnym obsahom. Je však potrebné, aby bol\n\n\tpočítač zapnutý a pripojený k elektrickej energii. Počítač mohol zapnúť ktokoľvek. Vtedy dochádzalo k\n\n\ttomu, že sa aktivoval program DC++, ktorý umožnil zdieľanie multimediálnych súborov. Znalec sa\n\n\tnevedel vyjadriť, akým spôsobom bol zabezpečený prístup do siete INTERNET prostredníctvom\n\n\troutera, keďže tento mu predložený nebol.\n\n\tPo vykonaní všetkých navrhovaných dôkazov prokurátor navrhol, aby súd u obžalovaného uznal skutok\n\n\taj vinu podľa obžaloby a obžalovanému uložil podmienečný trest odňatia slobody, s poukazom na\n\n\tpokyn Okresnej prokurátorky Košice II.\n\n\tObhajkyňa v záverečnej reči navrhla, aby súd oslobodil obžalovaného spod obžaloby, keďže nebolo\n\n\tpreukázané, že obžalovaný spáchal skutok, ktorý mu je kladený za vinu.\n\n\tPodľa informácii od obžalovaného, tento bol od 24.5.2011 do 3.6.2011 v Anglicku čo obhajoba doložila\n\n\tlistinnými dôkazmi (kópiami leteniek a palubných lístkov). Namietala, že vykonaným dokazovaním\n\n\tnebolo preukázané, aké multimediálne súbory boli skutočne zdieľané v rozhodujúcom období a že V. K.\n\n\tnebol stotožnený s užívateľom P2P siete, vystupujúcim pod prezývkou \"V.\".\n\n\tObhajoba poukázala na výpoveď zástupcu poškodenej organizácie, ktorý vo svojej výpovedi pred\n\n\tsúdom nevedel špecifikovať výšku spôsobenej škody.\n\n\tPo vyhodnotení vykonaných dôkazov súd dospel k záveru, že nebolo bez akýchkoľvek pochybností\n\n\tpreukázané, že V. K. spáchal skutok, z ktorého bol obžalovaný.\n\n\tPrečinu porušovania autorského práva podľa § 283 ods. 1, písm. a), písm. d) Trestného zákona sa\n\n\tdopustí ten, kto neoprávnene zasiahne do zákonom chránených práv k dielu, umeleckému výkonu,\n\n\tzvukovému záznamu alebo zvukovo-obrazovému záznamu, rozhlasovému vysielaniu alebo\n\n\ttelevíznemu vysielaniu alebo databáze, spôsobí väčšiu škodu a čin spácha prostredníctvom\n\n\tpočítačového systému.\n\n\tZ hľadiska subjektívnej stránky sa vyžaduje preukázať, že páchateľ konal úmyselne.\n\n\tV prejednávanom prípade je preukázané iba to, že osoba vystupujúca pod prezývkou \"V.\" zverejnila\n\n\tzoznam súborov, ktoré mohli obsahovať zvukové, alebo zvukovo-obrazové záznamy diel chránených\n\n\tautorskými právami. Na zozname sa nachádzal aj album skupiny \"Depeche Mode\", obsahujúci hudobné\n\n\tskladby - diela chránené autorským zákonom, ktorý bol poškodeným vytvorený (stiahnutý) dňa\n\n\t11.3.2011. Nebol však zaistený jediný dôkaz, ktorý by nasvedčoval, že obžalovaný je skutočne osobou\n\n\tvystupujúcou pod prezývkou \"V.\".\n\n\tZnaleckým dokazovaním bolo preukázané, že operačný systém počítača obžalovaného nebol\n\n\tchránený, ani žiadnym spôsobom zabezpečený. Taktiež sa nepreukázalo, akým spôsobom bol\n\n\tzabezpečený router, cez ktorý sa jeho počítač pripájal k internetu. Nebolo preukázané, či všetky\n\n\tmultimediálne súbory uvedené na zozname poskytnutom zástupcom poškodenej spoločnosti\n\n\tobsahovali diela chránené autorským zákonom.\n\n\tObžalovaný spáchanie trestného činu poprel. Dokazovanie, či sa žalovaného skutku mohli dopustiť aj\n\n\tiné osoby, by bolo nad rámec podanej obžaloby.\n\n\tPodľa § 285 písm. c) Trestného poriadku súd oslobodí obžalovaného spod obžaloby, ak nebolo\n\n\tdokázané, že skutok spáchal obžalovaný.\n\n\tZa daných okolností nebolo preukázané, aby sa obžalovaný dopustil skutku, zo spáchania ktorého bol\n\n\tobžalovaný. Preto bol súd povinný podľa § 285 písm. c) Trestného poriadku obžalovaného spod\n\n\tobžaloby oslobodiť.\n\n\tKeďže obžalovaný bol spod obžaloby oslobodený, podľa § 288 ods. 3 Trestného poriadku súd odkázal\n\n\tpoškodeného s nárokom na náhradu škody na konanie o občianskoprávnych veciach.\n\n\n\n\tPoučenie:\n\n\n\n\n\n\tProti rozsudku je prípustné odvolanie, ktoré možno podať do 15 dní od\n\n\tjeho oznámenia na Okresnom súde Košice II. Oznámením rozsudku je jeho vyhlásenie v prítomnosti\n\n\ttoho, komu treba rozsudok doručiť. Ak sa rozsudok vyhlásil v neprítomnosti takejto osoby, oznámením\n\n\tje až doručenie rozsudku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}