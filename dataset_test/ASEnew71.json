{"sud_guid": "", "sud_typ": "", "sud_nazov": "Okresný súd Žiar nad Hronom", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/41/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Žiar nad Hronom\n\nSpisová značka:                      2T/41/2017\n\nIdentifikačné číslo súdneho spisu:   6417010174\n\nDátum vydania rozhodnutia:           20. 08. 2018\n\nMeno a priezvisko sudcu, VSÚ:        JUDr. Miroslav Toma\n\nECLI:                                ECLI:SK:OSZH:2018:6417010174.7\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd v Žiari nad Hronom samosudcom JUDr. Miroslavom Tomom, na hlavnom pojednávaní\n\n\tkonanom dňa 20.08.2018, takto\n\n\n\n\trozhodol:\n\n\n\n\n\n\tObžalovaná F., rod. P., nar. XX.XX.XXXX v B., trvale bytom H., okres G., obchodný zástupca N.\n\n\n\n\tje vinná, že\n\n\n\n\t1/ dňa 28.07.2016 na doposiaľ nezistenom mieste, prostredníctvom online bankingu, v úmysle\n\n\tneoprávneného získania finančných prostriedkov, uzatvorila v mene a bez vedomia F., nar.\n\n\tXX.XX.XXXX, bytom Y. J., okres B., so spoločnosťou ZUNO BANK AG, zmluvu o úvere č.\n\n\tXXXXXXXXXXXXXXXX vo výške 2 300,-€, ktorú následne v ten istý deň aj podpísala prostredníctvom\n\n\tSMS kódu, ktorý jej bol zaslaný na mobilné číslo XXXX XXX XXX, kde ako dlžník bola uvedená osoba\n\n\tF., nar. XX.XX.XXXX, bytom Y., okres B., poskytnuté finančné prostriedky použila pre svoju potrebu a\n\n\túver nesplácala, čím spoločnosti ZUNO BANK AG, pobočka zahraničnej banky, G., spôsobila škodu vo\n\n\tvýške 2 300,-€,\n\n\n\n\t2/ dňa 25.08.2016 na doposiaľ nezistenom mieste, z IP adresy XX.XXX.XXX.XXX pod užívateľským\n\n\tprofilom F. v úmysle neoprávneného získania finančných prostriedkov, uzatvorila v mene a bez\n\n\tvedomia F., bytom Y., okres B., so spoločnosťou Friendly Finance Slovakia s.r.o., zmluvu o úvere\n\n\tč. XXXXXXXXXXXX vy výške 250,-€, poskytnuté finančné prostriedky použila pre svoju potrebu a v\n\n\tstanovenej lehote nevrátila, čím spoločnosti Friendly Finance Slovakia s.r.o., R. spôsobila škodu vo\n\n\tvýške 250,-€,\n\n\n\n\tteda\n\n\n\n\n\n\tv bodoch 1/, 2/, vylákala od iného úver tým, že ho uviedla do omylu v otázke splnenia podmienok na\n\n\tposkytnutie úveru a na splácanie úveru a spôsobila mu tak malú škodu,\n\n\n\n\ttým spáchala\n\n\n\n\tv bodoch 1/, 2/, pokračovací prečin úverového podvodu podľa § 222 ods. 1 Trestného zákona č.\n\n\t 300/2005 Z.z.\n\n\tZa to sa odsudzuje\n\n\n\n\tPodľa § 222 ods. 1 Trestného zákona, § 36 písm. l/, § 37 písm. m/, § 38 ods. 2 Trestného zákona k\n\n\ttrestu odňatia slobody v trvaní 1 (jedného) roka.\n\n\n\n\tPodľa § 48 ods. 2 písm. b/ Trestného zákona súd zaraduje obžalovanú na výkon trestu odňatia slobody\n\n\tdo ústavu na výkon trestu so stredným stupňom stráženia.\n\n\n\n\tPodľa § 287 ods. 1 Trestného poriadku je obžalovaná povinná nahradiť poškodenému Tatra banka, a.s,\n\n\tBratislava, P., IČO : XXXXXXXX, škodu vo výške 2.300,-€, poškodenému Friendly Finance Slovakia,\n\n\ts.r.o., L. IČO : XXXXXXXX, škodu vo výške 250,-€.\n\n\n\n\tPodľa § 288 ods. 2 Trestného poriadku súd poškodeného Tatra banka, a.s., Bratislava, P., odkazuje na\n\n\tcivilný proces.\n\n\n\n\tOdôvodnenie\n\n\n\n\n\n\tOkresný prokurátor v Žiari nad Hronom podal, dňa 10.04.2017, obžalobu na obvinenú F., v bodoch 1/,2/\n\n\tpre pokračovací prečin úverového podvodu podľa § 222 ods. 1 Trestného zákona.\n\n\n\n\tNa hlavných pojednávaniach bolo vykonané dokazovanie dňa 21.11.2017 výsluchom obžalovanej F.,\n\n\tprečítaním podľa § 269 Trestného poriadku listinných dôkazov, dňa 20.08.2018 prečítaním podľa § 269\n\n\tTrestného poriadku listinných dôkazov.\n\n\n\n\tObžalovaná F. na hlavnom pojednávaní po zákonnom poučení podľa § 257 ods. 1 písm. a/,b/,c/, ods.\n\n\t2, ods. 5, ods. 8 Trestného poriadku uviedla „ som vinná, priznávam sa, ľutujem to“. Na otázky podľa §\n\n\t333 ods. 3 Trestného poriadku písm. c/, či rozumie čo tvorí podstatu skutku, ktorý sa jej vedie za vinu,\n\n\tobžalovaná uviedla áno. Písm. d/, či bola ako obvinená poučená o svojich právach, najmä o práve na\n\n\tobhajobu, či jej bola daná možnosť na slobodnú voľbu obhajcu a či sa s obhajcom mohla radiť o spôsobe\n\n\tobhajoby, obžalovaná uviedla áno. Písm. f/, či rozumie právnej kvalifikácií skutku ako trestného činu,\n\n\tobžalovaná uviedla áno. Písm. g/, či bola oboznámená s trestnými sadzbami, ktoré zákon ustanovuje\n\n\tza trestné činy jej kladené za vinu, obžalovaná uviedla áno. Písm. h/, či sa dobrovoľne priznala a\n\n\tuznala vinu za spáchaný skutok, ktorý sa kvalifikuje ako určitý trestný čin, obžalovaný uviedla áno.\n\n\tProkurátor, obhajoba a splnomocnenec poškodeného F., navrhli prijať vyhlásenie obžalovanej. Súd preto\n\n\tpodľa § 257 ods. 7 Trestného poriadku vyhlásenie obžalovanej prijal a podľa § 257 ods. 8 Trestného\n\n\tporiadku zároveň vyhlásil, že dokazovanie v rozsahu, v akom obžalovaná priznávala spáchanie skutku,\n\n\tsa nevykoná.\n\n\n\n\tSúd konania obžalovanej v bodoch 1/, 2/, ktorým vylákala od iného úver tým, že ho uviedla do omylu, v\n\n\totázke splnenia podmienok na poskytnutie úveru a na splácanie úveru a spôsobila mu tak malú škodu,\n\n\tprávne kvalifikoval ako pokračovací prečin úverového podvodu podľa § 222 ods. 1 Trestného zákona.\n\n\tPodľa § 125 ods. 1 Trestného zákona škodou malou sa rozumie škoda prevyšujúca sumu 266,-€. Podľa §\n\n\t122 ods. 10 Trestného zákona za pokračovací trestný čin sa považuje, ak páchateľ pokračoval v páchaní\n\n\ttoho istého trestného činu. Trestnosť všetkých čiastkových útokov sa posudzuje ako jeden trestný čin,\n\n\tak všetky čiastkové útoky toho istého páchateľa spája objektívna súvislosť v čase, spôsobe ich páchania\n\n\ta v predmete útoku, ako aj subjektívna súvislosť, najmä jednotiaci zámer páchateľa spáchať uvedený\n\n\ttrestný čin ...\n\n\n\n\tObžalovaná F. je vyučená, ukončila Stredné odborné učilište hutnícke. Mesto P. v správe o povesti\n\n\tuviedlo, že nemajú vedomosť kde sa obžalovaná v skutočnosti zdržiava, na mestskom úrade nebola\n\n\triešená v komisii verejného poriadku. Okresným úradom, odborom všeobecnej vnútornej správy B.,\n\n\tpriestupkovo postihovaná nebola. Doposiaľ bola desaťkrát súdne trestaná, z toho v deviatich prípadoch\n\n\tza rovnorodú trestnú činnosť. Rozsudkom Okresného súdu v Žiari nad Hronom, zo dňa 19.06.2013,\n\n\tsp. zn. 2T 116/2012, bola odsúdená pre prečin podvodu podľa § 221 ods. 1, ods. 2 Trestného zákona\n\n\tk súhrnnému trestu odňatia slobody v trvaní 1 (jedného) roka a 5 (piatich) mesiacov, pre jeho výkon\n\n\tbola zaradená do ústavu na výkon trestu s minimálnym stupňom stráženia. Rozsudkom Okresného\n\n\tsúdu v Martine, zo dňa 11.02.2014, sp. zn. 2T 97/2012 bola odsúdená pre prečin podvodu podľa §\n\n\t221 ods. 1 Trestného zákona k trestu odňatia slobody v trvaní 3 (troch) mesiacov, pre jeho výkon bola\n\n\tzaradená do ústavu na výkon trestu s minimálnym stupňom stráženia. Uznesením Okresného súdu\n\n\tNitra, zo dňa 19.03.2015, sp. zn. 3Pp 17/2015 bola podmienečne prepustená, s probačným dohľadom\n\n\tna skúšobnú dobu v trvaní 2 (dva) roky. Z oznámenia Okresného súdu Nitra, zo dňa 10.08.2018 vyplýva,\n\n\tže o osvedčení sa, respektíve neosvedčení sa v skúšobnej dobe podmienečného prepustenia nebolo\n\n\tdoposiaľ rozhodnuté. Rozsudkom Okresného súdu v Žiari nad Hronom, zo dňa 11.06.2014, sp. zn. 2T\n\n\t64/2014 bola odsúdená pre prečin podvodu podľa § 221 ods. 1 Trestného zákona a iné, pričom podľa\n\n\t § 44 Trestného zákona bolo upustené od uloženia súhrnného trestu podľa § 42 Trestného zákona,\n\n\tvzhľadom na odsúdenie Okresného súdu v Žiari nad Hronom, zo dňa 19.06.2012, sp. zn. 2T 116/2012\n\n\tv spojitosti s rozsudkom Okresného súdu v Žiari nad Hronom, zo dňa 18.11.2011, sp. zn. 2T 118/2010 a\n\n\tupustené od uloženia ďalšieho trestu podľa § 43 Trestného zákona, vzhľadom na odsúdenie Okresného\n\n\tsúdu Martin zo dňa 07.01.2013, sp. zn. 2T 97/2012.\n\n\n\n\tPri úvahe o druhu a výbere trestu súd prihliadal k ustanoveniam § 34 ods. 1, ods. 2, ods. 3, ods. 4, ods.\n\n\t6 Trestného zákona, pričom ako poľahčujúcu okolnosť podľa § 36 písm. l/ Trestného zákona ustálil, že\n\n\tobžalovaná sa priznala k spáchaniu trestného činu a trestný čin úprimne oľutovala, priťažujúcu okolnosť\n\n\tpodľa § 37 písm. m/ Trestného zákona zistil, že obžalovaná bola už za trestný čin odsúdená, preto podľa\n\n\t § 38 ods. 2 Trestného zákona pomer poľahčujúcich a priťažujúcich okolností je vyrovnaný.\n\n\n\n\tPri prečine úverového podvodu podľa § 222 ods. 1 Trestného zákona možno páchateľovi uložiť trest\n\n\todňatia slobody na jeden rok až päť rokov.\n\n\n\n\tObhajoba predložila lekársku dokumentáciu, ktorá preukazuje nepriaznivý zdravotný stav obžalovanej.\n\n\n\n\tHlavné pojednávanie konané dňa 21.11.2017 bolo odročené za účelom preskúmania podmienok na\n\n\tuloženie podmienok alternatívneho trestu. Zo záverečnej správy Okresného súdu Zvolen, zo dňa\n\n\t11.12.2017, sp. zn. 1Pr 100/17 na preskúmanie splnenia podmienok kontroly výkonu rozhodnutia\n\n\ttechnickými prostriedkami vyplýva, že obžalovaná zložila písomný sľub, zároveň uviedla, že v prípade\n\n\tuloženia trestu domáceho väzenia sa bude v určenom čase zdržiavať v obydlí na určenej adrese a pri\n\n\tvýkone kontroly poskytne potrebnú súčinnosť. Majiteľa nehnuteľnosti nebolo možné poučiť, ako dotknutú\n\n\tosobu, v zmysle § 12 a nasledujúce Zákona č. 78/2015 Z.z., nebolo možné získať ani jeho písomný\n\n\tsúhlas s kontrolou technickými prostriedkami. V zmysle § 12 ods. 1 písm. b/ Zákona č. 78/2015 Z.z. je\n\n\tmožné kontrolu technickými prostriedkami vykonať len s písomným súhlasom plnoletej osoby, ktorá žije\n\n\ts kontrolovanou osobou v spoločnej domácnosti, v čase obstarávania tohto súhlasu, preto nie je možná\n\n\tkontrola výkonu trestu domáceho väzenia technickými prostriedkami, aj keď sú splnené materiálno-\n\n\ttechnické podmienky ich použitia.\n\n\n\n\tVzhľadom k uvedenému nebolo možné uložiť obžalovanej alternatívny trest domáceho väzenia podľa\n\n\t§ 53 ods. 1 písm. a/, b/, c/ Trestného zákona.\n\n\n\n\tPodľa názoru súdu je preto obžalovanej nevyhnutné a potrebné uložiť podľa § 222 ods. 1 Trestného\n\n\tzákona, § 36 písm. l/, § 37 písm. m/, § 38 ods. 2 Trestného zákona trest odňatia slobody na dolnej hranici\n\n\tzákonom stanovenej trestnej sadzby, v trvaní 1 (jedného) roka. Podľa § 48 ods. 2 písm. b/ Trestného\n\n\tzákona súd zaradil obžalovanú na výkon trestu odňatia slobody do ústavu na výkon trestu so stredným\n\n\tstupňom stráženia, pretože táto bola v posledných desiatich rokoch, pred spáchaním trestného činu vo\n\n\tvýkone trestu odňatia slobody, ktorý jej bol uložený za úmyselný trestný čin.\n\n\n\n\tPoškodený ZUNO BANK AG, Y. riadne a včas si uplatnil nárok na náhradu škody vo výške 2.482,76,-€.\n\n\tPrávny nástupca poškodeného Tatra banka, a.s., L. uplatnil nárok na náhradu škody vo výške 2.482,76,-\n\n\t€ z čoho nesplatná istina predstavuje sumu 2.300,-€ a príslušenstvo pohľadávky sumu 182,76,-€.\n\n\tSplnomocnenec poškodeného sa na hlavné pojednávanie neodstavil, aby škodu bližšie špecifikoval, súd\n\n\tpreto podľa § 287 ods. 1 Trestného poriadku zaviazal obžalovaného k náhrade škody pre poškodeného\n\n\tTatra banka, a.s., L. v sume nesplatenej istiny, vo výške 2.300,-€ a podľa § 288 ods. 2 Trestného poriadku\n\n\tpoškodeného Tatra banka, a.s., L. so zvyškom jeho nároku odkázal na civilný proces.\n\n\tPoškodený Friendly Finance Slovakia s.r.o., L. riadne a včas si uplatnil nárok na náhradu škody vo výške\n\n\t250,-€. Škodu bližšie\n\n\n\n\t.špecifikoval, súd nemal o jej určení žiadne pochybnosti, preto podľa § 287 ods. 1 Trestného poriadku\n\n\tzaviazal obžalovanú k náhrade tejto škody.\n\n\n\n\tPoučenie:\n\n\n\n\n\n\tP O U Č E N I E: Proti tomuto rozsudku možno podať odvolanie do 15 dní odo dňa jeho\n\n\toznámenia na tunajšom súde.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}