{"sud_guid": "", "sud_typ": "", "sud_nazov": "Okresný súd Žilina", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "6C/9/2015", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Žilina\n\nSpisová značka:                      6C/9/2015\n\nIdentifikačné číslo súdneho spisu:   5115200375\n\nDátum vydania rozhodnutia:           27. 03. 2015\n\nMeno a priezvisko sudcu, VSÚ:        Mgr. Andrej Kekely\n\nECLI:                                ECLI:SK:OSZA:2015:5115200375.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Žilina v konaní pred samosudcom Mgr. Andrejom Kekelym v právnej veci navrhovateľa:\n\n\tFriendly Finance Slovakia s. r. o., so sídlom Hlavná 104, 040 01 Košice, IČO: 47 243 368, právne\n\n\tzastúpená Mgr. Henrichom Schindlerom, advokátom so sídlom Janka Kráľa 7, 974 01 Bratislava, IČO:\n\n\t40 887 481, proti odporcovi: Zlatica Facunová, nar. 25.11.1962, bydliskom Nábrežná 900/5, 024 01\n\n\tKysucké Nové Mesto, štátny občan SR, o zaplatenie 347,21 eur s prísl. takto\n\n\n\n\trozhodol:\n\n\n\n\n\n\tOdporca je povinný zaplatiť navrhovateľovi sumu 200,- eur spolu s úrokmi z omeškania vo výške 5,25\n\n\t% ročne zo sumy 200,- eur od 31.01.2014 do zaplatenia, a to všetko do troch dní od právoplatnosti\n\n\ttohto rozsudku.\n\n\n\n\tNávrh vo zvyšnej časti o zaplatenie sumy 147,21 eur spolu s úrokmi z omeškania vo výške 5,25 % ročne\n\n\tzo sumy 62,21 eur od 31.01.2014 do zaplatenia zamieta.\n\n\n\n\tOdporca je povinný nahradiť navrhovateľovi trovy konania vo výške 3,28 eur k rukám právneho zástupcu\n\n\tnavrhovateľa do troch dní od právoplatnosti tohto rozsudku.\n\n\n\n\todôvodnenie:\n\n\n\n\n\n\tNavrhovateľ sa návrhom na začatie konania zo dňa 28.11.2014 podaným na Okresnom súde Žilina dňa\n\n\t09.01.2015 domáhal vydania súdneho rozhodnutia, ktorým by súd zaviazal odporcu zaplatiť mu sumu\n\n\t347,21 eur spolu s úrokmi z omeškania vo výške 5,25 % ročne zo sumy 262,21 eur od 31.01.2014 do\n\n\tzaplatenia, ako aj nahradiť mu trovy konania vo výške súdneho poplatku 20,50 eur a vo výške 69,20\n\n\teur titulom náhrady trov právneho zastúpenia.\n\n\tNávrh na začatie konania skutkovo navrhovateľ odôvodnil tým, že medzi ním ako veriteľom a odporcom\n\n\tako spotrebiteľom došlo dňa 30.12.2013 k uzatvoreniu rámcovej zmluvy o poskytnutí spotrebiteľského\n\n\túveru, iného úveru a pôžičky a s tým spojených ďalších služieb (ďalej aj ako „Rámcová zmluva“)\n\n\ta zároveň zmluvy o poskytnutí spotrebiteľského úveru (ďalej aj ako Zmluva“), a to tým, že odporca\n\n\tprijal jeho návrh Rámcovej zmluvy a Zmluvy v súlade s ust. čl. III bod. 3 Rámcovej zmluvy, na\n\n\tzáklade ktorých poskytol odporcovi krátkodobý bezúčelový a bezúročný úver vo výške 200,- eur.\n\n\tPredpokladom uzavretia Zmluvy a Rámcovej zmluvy bola registrácia odporcu ako spotrebiteľa na adrese\n\n\tinternetového sídla navrhovateľa ako veriteľa za účelom zriadenia užívateľského účtu a žiadosť o\n\n\tuzatvorenie Zmluvy, o ktorú bol oprávnený požiadať výlučne spotrebiteľ s vytvoreným užívateľským\n\n\túčtom. Rámcová zmluva, Zmluva a jej prípadné prílohy nadobudli platnosť a účinnosť dňom vyjadrenia\n\n\tsúhlasu oboma zmluvnými stranami s ich textom. V prípade veriteľa bol súhlas vyjadrený zaslaním\n\n\tpredzmluvného formulára obsahujúceho informácie o podmienkach spotrebiteľského úveru a návrhu\n\n\tZmluvy spotrebiteľovi formou elektronickej pošty. Zaregistrovaný spotrebiteľ vyjadril svoj súhlas kliknutím\n\n\tna odkaz, ktorý mu bol zaslaný veriteľom prostredníctvom elektronickej pošty. Odporca sa zaviazal vrátiť\n\n\tmu celkovú čiastku 262,21 eur, ktorú tvorí súčet poskytnutého úveru a celkových nákladov za poskytnutie\n\n\túveru vyjadrených pevnou sumou vo výške 62,21 eur. Celkové náklady za poskytnutie úveru predstavujú\n\n\tročnú percentuálnu mieru nákladov (RPMN), ktorej spôsob výpočtu je uvedený v čl. IV bod 8 Rámcovej\n\n\tzmluvy, pričom výpočet je vykonaný v súlade s prílohou č. 2 zákona č. 129/2010 Z. z. Výška RPMN je\n\n\tuvedená v uzatvorenej Zmluve. Úver s príslušenstvom sa stal splatný dňa 30.01.2014. Nakoľko odporca\n\n\tmu nevrátil dlžnú sumu v lehote splatnosti, v zmysle čl. IV bod 4 Rámcovej zmluvy s poukazom na\n\n\tust. § 517 ods. 2 Občianskeho zákonníka v spojení s ust. § 3 ods. 1 nariadenia Vlády SR č. 87/1995\n\n\tZ. z. v platnom znení si uplatňuje aj zákonné úroky z omeškania, ktorých výška je 5,25 % ročne zo\n\n\tsumy 262,21 eur odo dňa nasledujúceho po dni splatnosti až do zaplatenia. Priloženými písomnými\n\n\tvýzvami vyzval odporcu na úhradu jeho záväzku. V zmysle čl. IV bod 5 Rámcovej zmluvy si uplatňuje\n\n\tvoči odporcovi náhradu skutočne vynaložených nákladov v celkovej výške 85,- eur, pričom odporca bol\n\n\tpred uzatvorením Rámcovej zmluvy a Zmluvy riadne oboznámený s poplatkami súvisiacimi s porušením\n\n\tpovinnosti odporcu splniť riadne a včas svoj záväzok. Celkový nárok tak predstavuje sumu vo výške\n\n\t347,21 eur s príslušenstvom.\n\n\tOdporca sa k návrhu, ktorý mu bol riadne doručený dňa 25.02.2015 (doručenka na č. l. 22 spisu),\n\n\tpísomne na výzvu súdu v určenej lehote nevyjadril.\n\n\tPodľa ust. § 29 ods. 6 O.s.p., za opatrovníka súd ustanoví osobu pôsobiacu v rodinnom, pracovnom,\n\n\tkultúrnom, prípadne v inom prostredí, ktoré je účastníkovi blízke. Súd môže za opatrovníka ustanoviť\n\n\taj obec. Súd nemôže ustanoviť za opatrovníka zamestnanca súdu, ktorý prejednáva vec; to neplatí vo\n\n\tveciach, v ktorých hodnota pohľadávky bez príslušenstva v čase začatia konania neprevyšuje 1 000 eur\n\n\t(ďalej len \"drobné spory\").\n\n\tPodľa ust. § 115a ods. 2 O.s.p., pojednávanie nie je potrebné nariaďovať ani v drobných sporoch.\n\n\tPodľa ust. § 200ea ods. 1 O.s.p., ak v priebehu konania dosiahne predmet konania sumu 1.000 eur, od\n\n\ttoho okamihu ide o drobný spor.\n\n\tPodľa ust. § 156 ods. 3 O.s.p., vo veciach, v ktorých súd rozhoduje rozsudkom bez nariadenia ústneho\n\n\tpojednávania, oznámi miesto a čas verejného vyhlásenia rozsudku na úradnej tabuli súdu v lehote\n\n\tnajmenej päť dní pred jeho vyhlásením.\n\n\tVzhľadom k tomu, že v danej veci išlo o drobný spor po poučení účastníkov podľa ust. § 120 ods. 4\n\n\tO.s.p. súd v zmysle ust. § 115a ods. 2 O.s.p. vo veci rozhodol bez nariadenia pojednávania a verejne\n\n\tvyhlásil tento rozsudok dňa 27.03.2015, pričom miesto a čas verejného vyhlásenia rozsudku oznámil\n\n\tna úradnej tabuli dňa 19.03.2015.\n\n\tSúd na základe navrhovateľom predložených listinných dôkazov zistil nasledovný skutkový stav, pričom\n\n\tvec posúdil podľa nižšie uvedených ustanovení právnych predpisov a dospel k nasledovným záverom.\n\n\tZ obsahu listiny označenej ako „Rámcová zmluva o poskytnutí spotrebiteľského úveru, iného úveru\n\n\ta pôžičky a s tým spojených ďalších služieb“ (ďalej len „RZ“) datovanej dňa 30.12.2013 (na č. l. 5\n\n\tspisu) vyplýva, že ako zmluvné strany sú uvedené navrhovateľ ako veriteľ (s uvedením bankového\n\n\tspojenia: XXXXXXXXXX/XXXX) a odporca ako spotrebiteľ s uvedením mena priezviska, rod. č., adresy\n\n\ttrvalého bydliska, dátumu narodenia, č. mobilného telefónu, emailovej adresy a č. bankového účtu:\n\n\tXXXXXXXXXX/XXXX.\n\n\n\n\tV čl. I. bod 1 RZ je uvedené, že navrhovateľ na základe zákona č. 129/2010 Z. z. poskytuje spotrebiteľské\n\n\túvery a iné úvery a pôžičky pre spotrebiteľov.\n\n\tV čl. I. bod 2 RZ je uvedené, že spotrebiteľský úver alebo iný úver a pôžičku poskytuje\n\n\tnavrhovateľ spotrebiteľovi prostriedkami diaľkovej komunikácie podľa zákona č. 266/2005 Z. z., na\n\n\tzáklade zmluvy o poskytnutí s poskytnutí spotrebiteľského úveru ako krátkodobý bezúčelový úver.\n\n\tPredpokladom uzavretia zmluvy o poskytnutí spotrebiteľského úveru je registrácia na adrese sídla\n\n\tveriteľa www.pozickomat.sk <http://www.pozickomat.sk> za účelom zriadenia užívateľského účtu a\n\n\tžiadosť o uzatvorenie zmluvy o poskytnuté spotrebiteľského úveru vyplnená spotrebiteľom.\n\n\tV čl. I. bod 3 RZ je uvedené, že RZ rámcovo upravuje práva a povinnosti zmluvných strán bližšie\n\n\tupravených v zmluve o poskytnutí spotrebiteľského úveru a v dohodách o zmene dohodnutých\n\n\tzmluvných podmienok.\n\n\tV čl. I. bod 4 RZ je uvedené, že jednotlivé zmluvné podmienky RZ sú záväzné pre obe zmluvné strany,\n\n\tpokiaľ nie je niektorá zmluvná podmienka dohodnutá v zmluve o poskytnutí spotrebiteľského úveru (ďalej\n\n\tlen „ZÚ“) uzavretej na základe konsenzu oboch zmluvných strán inak alebo pokiaľ kogentné ustanovenie\n\n\tvšeobecne záväzného predpisu nestanovuje inak.\n\n\tV čl. III. bod 1 RZ je uvedené, že ZU uzatvára navrhovateľ so spotrebiteľom na základe žiadosti\n\n\to poskytnutie úveru spotrebiteľa vo forme formulára prístupného na adrese internetového sídla\n\n\tnavrhovateľa v časti užívateľského účtu spotrebiteľa. Požiadať o úver je oprávnený výlučne spotrebiteľ\n\n\tzaregistrovaný u navrhovateľa na internetovej stránke navrhovateľa www.pozickomat.sk, ktorému bol\n\n\tvytvorený užívateľský účet v súlade s podmienkami vytvorenia užívateľského účtu.\n\n\tV čl. III. bod 3 RZ je uvedené, že RZ a ZÚ sa považujú za uzavreté momentom prijatia písomného súhlasu\n\n\ts návrhom RZ, ZÚ a jej príloh klientom elektronickou poštou. Uzavretím ZÚ spotrebiteľ potvrdzuje, že\n\n\tbol oboznámený s informáciami o podmienkach spotrebiteľského úveru.\n\n\tV čl. III. bod 5 RZ je uvedené, že RZ a ZÚ nadobúda platnosť a účinnosť dňom vyjadrenia súhlasu s\n\n\ttextom RZ, ZÚ a jej prípadných príloh oboma zmluvnými stranami.\n\n\tV čl. III. bod 6 RZ je uvedené, že na základe uzatvorenej ZÚ sa navrhovateľ zaväzuje poskytnúť klientovi\n\n\túver na bankový účet klienta uvedený v ZÚ v deň uzatvorenia ZÚ, najneskôr v nasledujúci pracovný\n\n\tdeň po uzatvorení ZÚ.\n\n\tV čl. IV. bod 1 RZ je uvedené, že klient sa zaväzuje zaplatiť navrhovateľovi poplatok spojený so\n\n\tspracovaním a poskytnutím úveru (ďalej len poplatok za poskytnutie úveru“), ktorého výška je určená\n\n\tindividuálne v závislosti od výšky úveru, doby splatnosti úveru a je uvedená na internetovej stránke\n\n\tnavrhovateľa a oznámená spotrebiteľovi pred vyplnením žiadosti o poskytnutie úveru na užívateľskom\n\n\túčte klienta a pred uzatvorením ZÚ.\n\n\tV čl. IV. bod 3 RZ je uvedené, že úver poskytnutý navrhovateľom je bezúročný.\n\n\tV čl. IV. bod 5 RZ je uvedené, že v prípade omeškania klienta so splátkami úveru je klient povinný\n\n\tzaplatiť navrhovateľovi skutočne vynaložené náklady spojené s ich vymáhaním. Konkrétne sa jedná o\n\n\tsúvisiace personálne náklady, náklady na prevádzku kancelárie, náklady na telefonické výzvy, SMS, e-\n\n\tmailové správy, písomné výzvy, ako aj ďalšie náklady vynaložené navrhovateľom z dôvodu omeškania\n\n\tklienta (ďalej len „náklady“). Náklady sú vyrátané nasledovne: spracovanie a urgencie pri omeškaní s\n\n\túhradou úveru vrátane vypracovania prvej upomienky: celkové náklady vo výške 15,- eur, spracovanie\n\n\ta urgencie pri omeškaní s úhradou úveru vrátane vypracovania druhej upomienky: celkové náklady\n\n\tvo výške 10,- eur, spracovanie a urgencie pri omeškaní s úhradou úveru vrátane vypracovania tretej\n\n\tupomienky: celkové náklady vo výške 10,- eur, spracovanie a urgencie pri omeškaní s úhradou úveru\n\n\tvrátane vypracovania štvrtej upomienky a prípravy prípadu na predanie externej inkasnej spoločnosti:\n\n\tcelkové náklady vo výške 30,- eur.\n\n\tV čl. V. bod 1 RZ je uvedené, že úver poskytnutý navrhovateľom klientovi je krátkodobým bezúčelovým\n\n\túverom s lehotou splatnosti najviac 31 dní, poskytnutý jednorázovo v celej výške.\n\n\tV čl. V. bod 2 RZ je uvedené, že klient sa zaväzuje splatiť navrhovateľovi úver s príslušenstvom v jednej\n\n\tsplátke, v lehote a za podmienok upravených v ZÚ, na bankový účet veriteľa uvedený v ZÚ.\n\n\tV čl. V. bod 4 RZ je uvedené, že poplatok za poskytnutie úveru je splatný dňom splatnosti úveru a\n\n\tspláca sa spolu s úverom v splátkach v rovnakých lehotách a rovnakým spôsobom dohodnutým ZÚ na\n\n\tsplácanie dlžnej sumy.\n\n\tV čl. VII. bod 1 RZ je uvedené, že zmluvné strany sa dohodli, že všetky pozvánky, výzvy, oznámenia,\n\n\tupomienky a iné písomnosti realizované v súvislosti s RZ alebo ZÚ budú považované za doručené, ak\n\n\tbudú doručené osobne, kuriérom alebo doporučenou poštovou zásielkou na adresu sídla navrhovateľa\n\n\tzapísanú v obchodnom registri a adresu trvalého bydliska klienta uvedenú v ZÚ alebo formou\n\n\telektronickej na internetovú adresu navrhovateľa a klienta momentom ich doručenia na server doručenej\n\n\tpošty. Zásielka bude považovaná za doručenú aj v prípade, ak si adresát odmietne zásielku prevziať\n\n\talebo zásielku neprevezme v priebehu 10 pracovných dní po tom, ako bola uložená na poštovom úrade.\n\n\tV čl. VII. bod 2 RZ je uvedené, že RZ sa uzatvára na dobu neurčitú.\n\n\tV čl. VII. bod 9 RZ je uvedené, že zmluvné vzťahy medzi navrhovateľom a klientom, ktoré nie sú upravené\n\n\tv RZ a ZÚ, sa spravujú príslušnými ustanoveniami Občianskeho zákonníka, zákona o spotrebiteľských\n\n\túveroch a iných úveroch a pôžičkách pre spotrebiteľov, zákona o ochrane spotrebiteľa pri finančných\n\n\tslužbách na diaľku.\n\n\tV čl. VII. bod 10 RZ je uvedené, že RZ sa vyhotovuje v 2 rovnopisoch majúcich povahu originálu, z\n\n\tktorých po jednom vyhotovení obdrží každá zmluvná strana alebo sa zachytáva na inom trvalom médiu\n\n\ta doručuje elektronickou poštou.\n\n\tListina predložená navrhovateľom je podpísaná nečitateľným podpisom za navrhovateľa a u odporcu sú\n\n\tuvedené údaje o akceptácii dňa 30.12.2013 prostredníctvom prístupu na IP adrese: 173.199.143.20 a\n\n\tďalšími údajmi o elektronickej komunikácii.\n\n\tZ obsahu listiny označenej ako „Zmluva o poskytnutí spotrebiteľského úveru“ (ďalej len „ZÚ“) datovanej\n\n\tdňa 30.12.2013 (na č. l. 9 spisu) vyplýva, že ako zmluvné strany sú uvedené navrhovateľ ako veriteľ\n\n\t(s uvedením bankového spojenia: XXXXXXXXXX/XXXX) a odporca ako spotrebiteľ s uvedením mena\n\n\tpriezviska, rod. č., adresy trvalého bydliska, dátumu narodenia, č. mobilného telefónu, emailovej adresy\n\n\ta č. bankového účtu: XXXXXXXXXX/XXXX.\n\n\tĎalej sa v zmluve udáva, že navrhovateľ sa na základe RZ a ZÚ zaväzuje poskytnúť odporcovi\n\n\tkrátkodobý, bezúčelový, bezúročný úver vo výške 200,- eur s jednorazovým čerpaním, bezhotovostným\n\n\tprevodom z účtu v banke navrhovateľa na bankový účet odporcu v deň uzatvorenia zmluvy, najneskôr\n\n\tv nasledujúci pracovný deň po uzatvorení zmluvy a odporca sa zaväzuje vrátiť navrhovateľovi úver s\n\n\tpríslušenstvom v celkovej výške 262,21 eur bezhotovostne na bankový účet navrhovateľa. Zmluva sa\n\n\tuzatvára na dobu určitú so splatnosťou úveru s príslušenstvom dňa 30.01.2014. Celkové náklady na\n\n\tzáklade údajov platných v čase uzatvorenia zmluvy predstavujú RPMN vo výške 366,2 %. Celkové\n\n\tnáklady odporcu podľa ust. § 2 písm. g) zákona č. 129/2010 Z. z. sú tvorené poplatkom za poskytnutie\n\n\túveru vyjadreným pevnou sumou 62,21 eur. Celková čiastka podľa ust. § 2 písm. h) zákona č.\n\n\t 129/2010 Z. z., ktorú je odporca povinný zaplatiť navrhovateľovi, je tvorená súčtom poskytnutého úveru\n\n\ta celkových nákladov (príslušenstva), pričom v čase uzatvorenia zmluvy a pri predpoklade riadneho a\n\n\tvčasného splatenia záväzku odporcu, predstavuje sumu 262,21 eur. V súlade s vyhláškou MF SR č.\n\n\t289/2010 je ohlásená priemerná hodnota RPMN pre zmluvnú splatnosť od 3 do 6 mesiacov k 31.03.2013\n\n\tvo výške 418 %. Náležitosti zmluvy podľa ust. § 9 ods. 2 písm. o, p, t, u, w a x zákona č. 129/2010 Z. z.\n\n\tsú obsiahnuté v RZ uzavretej medzi navrhovateľom a odporcom, ktorej neoddeliteľnou súčasťou je táto\n\n\tZÚ. Skutočnosti, ktoré nie sú upravené v ZÚ, sa spravujú príslušnými ustanoveniami RZ, Občianskeho\n\n\tzákonníka, zákona o spotrebiteľských úveroch a iných úveroch a pôžičkách pre spotrebiteľov, zákona o\n\n\tochrane spotrebiteľa pri finančných službách na diaľku. Napokon je ZÚ uvedené, že sa vyhotovuje v 2\n\n\trovnopisoch majúcich povahu originálu, z ktorých po jednom vyhotovení obdrží každá zmluvná strana\n\n\talebo sa zachytáva na inom trvalom médiu a doručuje elektronickou poštou.\n\n\tListina predložená navrhovateľom je podpísaná nečitateľným podpisom za navrhovateľa a u odporcu\n\n\tsú uvedené údaje o akceptácii dňa 30.12.2013 prostredníctvom prístupu na IP adrese: 94.103.19.40 a\n\n\tďalšími údajmi o elektronickej komunikácii.\n\n\tZ výpisu z bankového účtu navrhovateľa č. XXXXXXXXXX/XXXX zo dňa 30.12.2013 (na č. l. 11 spisu)\n\n\tvyplýva, že na tomto účte dňa 30.12.2013 došlo ku debetnému (rozumej odpísaniu sumy) obratu vo\n\n\tvýške 200,- eur, a to bezhotovostným prevodom na protiúčet č. XXXXXXXXXX/XXXX.\n\n\tNavrhovateľ súdu predložil listinu označenú ako „Upomienka o nezaplatení pohľadávky vo výške\n\n\t297,20“ datovanú dňa 06.02.2014 adresovanú odporcovi (na č. l. 12 spisu), ktorou bol odporca\n\n\tupozornený, že jeho pôžička je po splatnosti. Tým, že ju v požadovanom termíne neuhradil, porušil\n\n\tZmluvu o všeobecných podmienkach poskytnutia úveru. V súlade s touto Zmluvou mu preto účtujú\n\n\tadministratívne náklady vymáhania 35,- eur, pričom celková dlžná čiastka je tak 297,20 eur. Predmetná\n\n\tlistina neobsahuje žiadny podpis a ako pisateľ je uvedený Pozickomat.sk tel. +XXXXXXXXXXXX.\n\n\tNavrhovateľ ďalej súdu predložil listinu označenú ako „Urgencia nezaplatenej pohľadávky vo výške\n\n\t327,20 eur“ datovanú dňa 13.02.2014 adresovanú odporcovi (na č. l. 13 spisu), ktorou bolo\n\n\todporcovi oznamované, že aj napriek všetkým predchádzajúcim výzvam nezaplatil jeho záväzok voči\n\n\tPozickomat.sk a ku dňu datovania listiny sa jeho dlžná čiastky zvyšuje o administratívne náklady spojené\n\n\ts konaním vymáhania vo výške 10,- eur a celkovo dlží 327,20 eur. Odporca tak bol požiadaný, aby\n\n\tcelkovú dlžnú čiastku vo výške 327,20 eur uhradil čo najskôr a pokiaľ nemôže ponúkajú mu dohodu a\n\n\tmožnosť uzavrieť s nimi splátkový kalendár. Predmetná listina neobsahuje žiadny podpis a ako pisateľ\n\n\tje uvedený Pozickomat.sk, tel. +XXXXXXXXXXXX.\n\n\tNavrhovateľ ďalej súdu predložil listinu označenú ako „Upozornenie na hrozbu exekúcie pohľadávky vo\n\n\tvýške 337,20 eur“ datovanú dňa 20.02.2014 adresovanú odporcovi (na č. l. 14 spisu), ktorou bol odporca\n\n\tupozornený, že jeho dlh neustále narastá. V minulých dňoch sa s ním opakovane snažili spojiť vo veci\n\n\triešenia jeho dlhu. Ponúkali mu niekoľko možností zmierneho riešenia vrátane splátkového kalendára.\n\n\tNapriek všetkým ich výzvam jeho dlh stále evidujú ako neuhradený. Ku dňu spísania listiny mu účtujú\n\n\tďalšie administratívne náklady spojené s inkasným konaním vo výške 10,- eur. Celkovo im dlží čiastku\n\n\t337,20 eur. Zároveň bola odporca upozornený na riziko súdneho a exekučného riešenia jej dlhu, čo\n\n\tspôsobí ďalší nárast jej dlhu až o čiastku 200,- eur. Predmetná listina neobsahuje žiadny podpis a ako\n\n\tpisateľ je uvedený Pozickomat.sk, tel. +XXXXXXXXXXXX.\n\n\tNavrhovateľ ďalej súdu predložil listinu označenú ako „Posledná výzva“ datovanú dňa 27.02.2014\n\n\tadresovanú odporcovi (na č. l. 15 spisu), ktorou bol odporca upozornený, že jeho finančné záväzky voči\n\n\tPozickomat.sk sú stále nevyrovnané. Ku dňu spísania listiny mu účtujú ďalšie administratívne náklady\n\n\tspojené s konaním vymáhania vo výške 30,- eur. Celkovo im dlží čiastku 362,20 eur. Zároveň bol odporca\n\n\tupozornený na riziko postúpenia prípadu k vymáhaniu externej inkasnej spoločnosti a že jeho náklady\n\n\tvýrazne vzrastú, pretože okrem ich pohľadávok bude musieť uhradiť všetky náklady súvisiace so súdnym\n\n\tkonaním vrátane úhrady súvisiacich nákladov vymáhania. Predmetná listina neobsahuje žiadny podpis\n\n\ta ako pisateľ je uvedený Pozickomat.sk, tel. +XXXXXXXXXXXX.\n\n\tPodľa ust. § 1 ods. 1 zákona č. 129/2010 Z. z. o spotrebiteľských úveroch a o iných úveroch a\n\n\tpôžičkách pre spotrebiteľov a o zmene a doplnení niektorých zákonov v znení účinnom od 11.06.2010,\n\n\ttento zákon upravuje práva a povinnosti súvisiace s poskytovaním spotrebiteľského úveru na základe\n\n\tzmluvy o spotrebiteľskom úvere, podmienky poskytovania spotrebiteľského úveru, náležitosti zmluvy\n\n\to spotrebiteľskom úvere, spôsob výpočtu celkových nákladov spotrebiteľa spojených s poskytovaním\n\n\tspotrebiteľského úveru a ďalšie opatrenia na ochranu spotrebiteľa.\n\n\tPodľa ust. § 1 ods. 2 písm. l) zákona č. 129/2010 Z. z. v znení zákona č. 394/2011 Z. z. účinnom od\n\n\t01.12.2011, spotrebiteľským úverom nie je úver, ktorý sa musí splatiť v lehote nepresahujúcej tri mesiace.\n\n\tPodľa ust. § 2 písm. a) zákona č. 129/2010 Z. z. v znení zákona č. 394/2011 Z. z. účinnom od 01.12.2011,\n\n\tna účely tohto zákona sa rozumie spotrebiteľom fyzická osoba, ktorá nekoná v rámci predmetu\n\n\tsvojho podnikania alebo povolania [5a) napríklad zákon Slovenskej národnej rady č. 138/1992 Zb. o\n\n\tautorizovaných architektoch a autorizovaných stavebných inžinieroch v znení neskorších predpisov,\n\n\tzákon č. 586/2003 Z. z. o advokácii a o zmene a doplnení zákona č. 455/1991 Zb. o živnostenskom\n\n\tpodnikaní (živnostenský zákon) v znení neskorších predpisov v znení neskorších predpisov].\n\n\tPodľa ust. § 2 písm. c) zákona č. 129/2010 Z. z. v znení zákona č. 352/2012 Z. z. účinnom od 01.01.2013,\n\n\tna účely tohto zákona sa rozumie iným veriteľom fyzická osoba alebo právnická osoba, ktorá v rámci\n\n\tsvojho podnikania ponúka alebo poskytuje úvery alebo pôžičky, ktoré spĺňajú aspoň jednu z podmienok\n\n\tuvedených v § 1 ods. 3 písm. c), f) a l), pričom tieto úvery alebo pôžičky nespĺňajú žiadnu z podmienok\n\n\tuvedených v § 1 ods. 3 písm. a), b), d), e), g) až k) a m) až r); za iného veriteľa sa nepovažuje banka,\n\n\tpobočka zahraničnej banky a finančná inštitúcia podľa osobitného predpisu, [6) § 2 ods. 1, 5 a 8 a § 6\n\n\tods. 17 zákona č. 483/2001 Z.z. v znení neskorších predpisov] ktorá má povolenie na činnosť udelené\n\n\tNárodnou bankou Slovenska.\n\n\tPodľa ust. § 9 ods. 1 zákona č. 129/2010 Z. z. v znení účinnom od 11.06.2010, zmluva o spotrebiteľskom\n\n\túvere musí mať písomnú formu. Každá zmluvná strana dostane najmenej jedno jej vyhotovenie v listinnej\n\n\tpodobe alebo na inom trvanlivom médiu, ktoré je dostupné spotrebiteľovi.\n\n\tPodľa ust. § 9 ods. 2 zákona č. 129/2010 Z. z. v znení zákona č. 394/2011 Z. z. účinnom od 01.12.2011,\n\n\tzmluva o spotrebiteľskom úvere okrem všeobecných náležitostí podľa Občianskeho zákonníka [18) §\n\n\t52 až 60 Občianskeho zákonníka v znení neskorších predpisov] musí obsahovať tieto náležitosti: a)\n\n\tdruh spotrebiteľského úveru, b) obchodné meno, sídlo a identifikačné číslo veriteľa, ak ide o právnickú\n\n\tosobu, alebo meno, priezvisko, miesto podnikania alebo adresu trvalého pobytu a identifikačné číslo\n\n\tveriteľa, ak ide o fyzickú osobu; ak je zmluvnou stranou aj finančný agent, zmluva o spotrebiteľskom\n\n\túvere obsahuje aj údaje o ňom v rozsahu údajov ako u veriteľa, podľa toho, či ide o finančného agenta\n\n\tprávnickú osobu alebo fyzickú osobu, c) adresu predávajúceho, na ktorej môže spotrebiteľ uplatniť\n\n\treklamáciu alebo sťažnosť, d) meno, priezvisko a adresu trvalého pobytu spotrebiteľa, e) identifikáciu\n\n\tosoby, ktorej vlastnícke právo k tovaru alebo službe neprechádza na spotrebiteľa okamihom odovzdania\n\n\ta prevzatia tovaru alebo služby, a podmienky nadobudnutia vlastníckeho práva k tomuto tovaru alebo\n\n\tslužbe spotrebiteľom, f) dobu trvania zmluvy o spotrebiteľskom úvere a termín konečnej splatnosti\n\n\tspotrebiteľského úveru, g) celkovú výšku a konkrétnu menu spotrebiteľského úveru a podmienky\n\n\tupravujúce jeho čerpanie, h) opis tovaru alebo služby, na ktoré sa zmluva o spotrebiteľskom úvere\n\n\tvzťahuje, a cenu tovaru alebo služby, ak ide o spotrebiteľský úver vo forme odloženej platby za tovar\n\n\talebo poskytnutú službu alebo ak ide o zmluvu o viazanom spotrebiteľskom úvere, i) úrokovú sadzbu\n\n\tspotrebiteľského úveru, podmienky, ktoré upravujú jej uplatňovanie, index alebo referenčnú úrokovú\n\n\tsadzbu, na ktorý je výška úrokovej sadzby spotrebiteľského úveru naviazaná, ako aj časové obdobia,\n\n\tv ktorých dochádza k zmene výšky úrokovej sadzby spotrebiteľského úveru, podmienky a spôsob\n\n\tvykonania tejto zmeny; ak sa za rôznych podmienok uplatňujú rôzne úrokové sadzby spotrebiteľského\n\n\túveru, uvádzajú sa tieto informácie o všetkých uplatniteľných úrokových sadzbách spotrebiteľského\n\n\túveru, j) ročnú percentuálnu mieru nákladov a celkovú čiastku, ktorú musí spotrebiteľ zaplatiť, vypočítané\n\n\tna základe údajov platných v čase uzatvorenia zmluvy o spotrebiteľskom úvere; uvedú sa všetky\n\n\tpredpoklady použité na výpočet tejto ročnej percentuálnej miery nákladov, k) výšku, počet a termíny\n\n\tsplátok istiny, úrokov a iných poplatkov, prípadné poradie, v ktorom sa budú splátky priraďovať k\n\n\tjednotlivým nesplateným zostatkom s rôznymi úrokovými sadzbami spotrebiteľského úveru na účely\n\n\tjeho splatenia, l) právo spotrebiteľa vyžiadať si výpis z účtu vo forme amortizačnej tabuľky podľa odseku\n\n\t5, ak sa amortizuje istina na základe zmluvy o spotrebiteľskom úvere na dobu určitú, a to bezplatne\n\n\ta kedykoľvek počas celej doby trvania zmluvy o spotrebiteľskom úvere, m) súhrnný prehľad, ktorý\n\n\tobsahuje lehoty a podmienky splácania úrokov a súvisiacich pravidelných a nepravidelných poplatkov,\n\n\tak sa poplatky a úroky majú platiť bez amortizácie istiny, n) prípadne poplatky za vedenie jedného\n\n\talebo viacerých účtov, na ktorých sa zaznamenávajú platobné transakcie a čerpania, ak je otvorenie\n\n\túčtu povinné, spoločne s poplatkami za používanie platobných prostriedkov na platobné transakcie\n\n\ta čerpania a inými poplatkami vyplývajúcimi zo zmluvy o spotrebiteľskom úvere a podmienkami, za\n\n\takých sa tieto poplatky môžu zmeniť, o) úrokovú sadzbu, ktorá sa použije v prípade omeškania\n\n\tspotrebiteľa s platením splátok, a spôsob jej úpravy a prípadné poplatky pri neplnení zmluvy o\n\n\tspotrebiteľskom úvere, p) upozornenie týkajúce sa následkov nesplácania spotrebiteľského úveru, q)\n\n\tveriteľom vyžadované ručenie alebo poistenie, r) výšku poplatkov hradených spotrebiteľom za úkony\n\n\tnotára, ak sú veriteľovi známe, s) informácie o právach podľa § 15 a podmienky ich uplatnenia, t) právo\n\n\tna splatenie spotrebiteľského úveru pred lehotou splatnosti, postup pri takom splatení spotrebiteľského\n\n\túveru a spôsob určenia výšky poplatku za splatenie spotrebiteľského úveru pred lehotou splatnosti\n\n\tpodľa § 16, u) spôsob zániku záväzku zo zmluvy o spotrebiteľskom úvere, v) informáciu o možnosti\n\n\tmimosúdneho riešenia sporov zo zmluvy o spotrebiteľskom úvere, w) právo na odstúpenie od zmluvy\n\n\to spotrebiteľskom úvere, lehotu, počas ktorej možno toto právo uplatniť, a ďalšie podmienky jeho\n\n\tvykonania vrátane informácie o povinnosti spotrebiteľa zaplatiť čerpanú istinu a príslušný úrok podľa\n\n\t§ 13 ods. 3, ako aj o výške úroku za deň alebo o spôsobe jej výpočtu, x) názov a adresu príslušného\n\n\tkontrolného orgánu podľa § 23, y) priemernú hodnotu ročnej percentuálnej miery nákladov na príslušný\n\n\tspotrebiteľský úver platnú k dňu podpisu zmluvy o spotrebiteľskom úvere, zverejnenú podľa § 21 ods. 2\n\n\tza príslušný kalendárny štvrťrok; platnou priemernou hodnotou ročnej percentuálnej miery nákladov na\n\n\tpríslušný spotrebiteľský úver pri zmluvách o spotrebiteľskom úvere uzatvorených do 15 kalendárnych\n\n\tdní po zverejnení priemernej hodnoty ročnej percentuálnej miery nákladov za príslušný kalendárny\n\n\tštvrťrok je priemerná hodnota ročnej percentuálnej miery nákladov na príslušný spotrebiteľský úver za\n\n\tpredchádzajúci kalendárny štvrťrok.\n\n\tPodľa ust. § 11 ods. 1 písm. b) zákona č. 129/2010 Z. z. v znení zákona č. 352/2012 Z. z. účinnom\n\n\tod 01.01.2013, poskytnutý spotrebiteľský úver sa považuje za bezúročný a bez poplatkov, ak zmluva o\n\n\tspotrebiteľskom úvere neobsahuje náležitosti podľa § 9 ods. 2 písm. a) až k), r) a y).\n\n\tPodľa ust. § 24 ods. 1 zákona č. 129/2010 Z. z. v znení zákona č. 132/2013 Z. z. účinnom od 11.06.2013\n\n\tdo 31.05.2014, na iných veriteľov a na zmluvy o úvere alebo pôžičke, ktoré nie sú spotrebiteľským\n\n\túverom a ktoré sú poskytované inými veriteľmi spotrebiteľom, sa vzťahujú ustanovenia § 2, 3 a 4, § 6\n\n\taž 8, § 9 ods. 1, 2, 9 a 10, § 11, 12, 14, 16, 17, 19, 23 a 25 a tohto paragrafu.\n\n\tPodľa ust. § 37 ods. 1 zákona č. 40/1964 Zb. Občiansky zákonník (ďalej len „OZ“) v znení zákona\n\n\tč. 509/1991 Z. z. účinnom od 01.01.1992, právny úkon sa musí urobiť slobodne a vážne, určite a\n\n\tzrozumiteľne; inak je neplatný.\n\n\tPodľa ust. § 39 OZ v znení zákona č. 509/1991 Z. z. účinnom od 01.01.1992, neplatný je právny\n\n\túkon, ktorý svojím obsahom alebo účelom odporuje zákonu alebo ho obchádza alebo sa prieči dobrým\n\n\tmravom.\n\n\n\n\tPodľa ust. § 40 ods. 4 OZ v znení zákona č. 215/2002 Z. z. účinnom od 01.05.2002, písomná forma\n\n\tje zachovaná, ak je právny úkon urobený telegraficky, ďalekopisom alebo elektronickými prostriedkami,\n\n\tktoré umožňujú zachytenie obsahu právneho úkonu a určenie osoby, ktorá právny úkon urobila. Písomná\n\n\tforma je zachovaná vždy, ak právny úkon urobený elektronickými prostriedkami je podpísaný zaručeným\n\n\telektronickým podpisom.\n\n\tPodľa ust. § 41 OZ, ak sa dôvod neplatnosti vzťahuje len na časť právneho úkonu, je neplatnou len táto\n\n\tčasť, pokiaľ z povahy právneho úkonu alebo z jeho obsahu alebo z okolností, za ktorých k nemu došlo,\n\n\tnevyplýva, že túto časť nemožno oddeliť od ostatného obsahu.\n\n\tPodľa ust. § 121 ods. 3 OZ, príslušenstvom pohľadávky sú úroky, úroky z omeškania, poplatok z\n\n\tomeškania a náklady spojené s jej uplatnením.\n\n\tPodľa ust. § 517 ods. 1 OZ v znení zákona č. 509/1991 Zb. účinnom od 01.01.1992, dlžník, ktorý svoj dlh\n\n\triadne a včas nesplní, je v omeškaní. Ak ho nesplní ani v dodatočnej primeranej lehote poskytnutej mu\n\n\tveriteľom, má veriteľ právo od zmluvy odstúpiť; ak ide o deliteľné plnenie, môže sa odstúpenie veriteľa\n\n\tza týchto podmienok týkať aj len jednotlivých plnení.\n\n\tPodľa ust. § 517 ods. 2 OZ v znení zákona č. 509/1991 Zb. účinnom od 01.01.1992, ak ide o omeškanie\n\n\ts plnením peňažného dlhu, má veriteľ právo požadovať od dlžníka popri plnení úroky z omeškania, ak\n\n\tnie je podľa tohto zákona povinný platiť poplatok z omeškania; výšku úrokov z omeškania a poplatku\n\n\tz omeškania ustanovuje vykonávací predpis.\n\n\tPodľa ust. § 544 ods. 1 OZ v znení zákona č. 509/1991 Zb. účinnom od 01.01.1992, ak strany dojednajú\n\n\tpre prípad porušenia zmluvnej povinnosti zmluvnú pokutu, je účastník, ktorý túto povinnosť poruší,\n\n\tzaviazaný pokutu zaplatiť, aj keď oprávnenému účastníkovi porušením povinnosti nevznikne škoda.\n\n\tPodľa ust. § 559 ods. 1 OZ v znení zákona č. 509/1991 Zb. účinnom od 01.01.1992, splnením dlh\n\n\tzanikne.\n\n\n\n\tPodľa ust. § 657 OZ v znení zákona č. 509/1991 Zb. účinnom od 01.01.1992, zmluvou o pôžičke\n\n\tprenecháva veriteľ dlžníkovi veci určené podľa druhu, najmä peniaze, a dlžník sa zaväzuje vrátiť po\n\n\tuplynutí dohodnutej doby veci rovnakého druhu.\n\n\tPodľa ust. § 658 ods. 1 OZ v znení zákona č. 509/1991 Zb. účinnom od 01.01.1992, pri peňažnej pôžičke\n\n\tmožno dohodnúť úroky.\n\n\tPodľa ust. § 3 nariadenia Vlády SR č. 87/1995 Z. z., ktorým sa vykonávajú niektoré ustanovenia\n\n\tObčianskeho zákonníka v znení nariadenia Vlády SR č. 20/2013 Z. z. účinnom od 01.02.2013, výška\n\n\túrokov z omeškania je o päť percentuálnych bodov vyššia ako základná úroková sadzba Európskej\n\n\tcentrálnej banky [2) (§ 17 ods. 1 zákona č. 659/2007 Z. z. o zavedení meny euro v Slovenskej republike\n\n\ta o zmene a doplnení niektorých zákonov v znení neskorších predpisov] platná k prvému dňu omeškania\n\n\ts plnením peňažného dlhu.\n\n\tZ hľadiska právneho posúdenia veci sa súd zaoberal otázkou povahy právneho vzťahu vzniknutého\n\n\tmedzi účastníkmi konania.\n\n\tZmluva o pôžičke podľa ust. § 657 OZ má povahu reálneho kontraktu, teda vznik pôžičky predpokladá\n\n\tnielen dohodu strán, ale aj skutočné odovzdanie predmetu pôžičky (pri peniazoch i bezhotovostným\n\n\tprevodom) dlžníkovi. Pojmovými znakmi zmluvy o pôžičke sú: a) prenechanie veci na voľné nakladanie,\n\n\tteda aj spotrebovanie, b) druhovo určený predmet pôžičky, c) dočasnosť právneho vzťahu, d) povinnosť\n\n\tdlžníka vrátiť veci rovnakého druhu a e) obvykle aj doba splatnosti jej vrátenia. Ak však doba vrátenia\n\n\tpôžičky (splatnosť) nie je dohodnutá, dlžník je povinný splniť dlh prvého dňa po tom, čo ho veriteľ o\n\n\tplnenie požiadal (§ 563 Občianskeho zákonníka).\n\n\tVzhľadom ku vyššie uvedenému opisu rozhodujúcich skutočností navrhovateľom v podanom návrhu,\n\n\tako aj vzhľadom k vyššie uvedeným skutkovým okolnostiam vyplývajúcich z vykonaného dokazovania\n\n\ta napokon s poukazom na skutočnosť, že odporca sa k návrhu a jeho prílohám, hoc mu boli riadne\n\n\tdoručené, v súdom určenej lehote nevyjadril, súd dospel k záveru, že medzi účastníkmi konania vznikol\n\n\tzmluvný vzťah na základe vyššie uvedenej ZU zo dňa 30.12.2013 ako zmluvy o pôžičke podľa ust. 657\n\n\tOZ, ktorá zároveň bola uzavretá v súlade s cit. ust. § 40 ods. 4 OZ v písomnej forme.\n\n\tV danom prípade, aj keď nešlo o spotrebiteľský úver v zmysle jeho negatívneho vymedzenia podľa\n\n\tcit ust. § 1 ods. 2 písm. l) zákona č. 129/2010 Z. z., je nepochybné, že navrhovateľ v tomto vzťahu\n\n\tvystupoval ako iný veriteľ ponúkajúci alebo poskytujúci pôžičku v rámci svojej podnikateľskej činnosti\n\n\t[cit. § 24 ods. 1 v spojení s cit. ust. § 2 písm. c) zákona č. 129/2010 Z. z., čo vyplýva aj z obsahu čl. I bod\n\n\t1 RZ a odporca v tomto vzťahu vystupoval ako fyzická osoba, ktorá nekoná v rámci predmetu svojho\n\n\tpodnikania alebo povolania [cit. § 24 ods. 1 v spojení s cit. ust. § 2 písm. a) zákona č. 129/2010 Z. z.]\n\n\tV obmedzenom rozsahu sa tak v zmysle vyššie cit. ust. § 24 ods. 1 zákona č. 129/2010 Z. z. vzťahujú\n\n\tna právny vzťah medzi účastníkmi založený vyššie uvedenou ZU datovanou dňa 30.12.2013 ust. § 2, §\n\n\t3 a § 4, § 6 až § 8, § 9 ods. 1, 2, 9 a 10, § 11, § 12, § 14, § 16, § 17, § 19, § 23, § 24 a § 25 zákona\n\n\tč. 129/2010 Z. z.\n\n\tNa základe uvedenej ZU zo dňa 30.12.2013 tak, ako bolo preukázané, navrhovateľ poskytol dňa\n\n\t23.10.2013 odporcovi peňažnú sumu 200,- eur s tým, že odporca sa zaviazal túto sumu zvýšenú o\n\n\tpoplatok za poskytnutie úveru vo výške 62,21 eur vrátiť do 30.01.2014.\n\n\tPodľa cit. ust. § 658 ods. 1 OZ sú úroky odplatou za poskytnutie pôžičky. Obvykle sa úroky určujú\n\n\turčitým percentom za stanovenú dobu. Výška úrokov je predmetom zmluvnej voľnosti medzi účastníkmi,\n\n\tto však neznamená, že by bolo možné dohodnúť úroky v akejkoľvek výške. Dohoda o úrokoch musí\n\n\tbyť v súlade s ustanovením § 39 Občianskeho zákonníka, teda nesmie sa priečiť dobrým mravom.\n\n\tZávisí od rozhodnutia súdu, aby v konkrétnom prípade ustálil, či výška dohodnutých úrokov je alebo\n\n\tnie je v súlade s dobrými mravmi. (nález Ústavného súdu SR spis. zn. PL. 10/2005 zo dňa 28.02.1995)\n\n\tDobré mravy možno stotožniť so všeobecne spoločensky uznávanými zásadami konania v právnom\n\n\tstyku (poctivosť, nezneužívame výkonu práv, nešikanózny spôsob výkonu práva, rešpektovanie rovnosti\n\n\túčastníkov občianskoprávnych vzťahov). Za právny úkon priečiaci sa dobrým mravom treba považovať\n\n\túkon, ktorý je všeobecne neakceptovateľný z hľadiska v spoločnosti prevládajúcich mravných zásad a\n\n\tprincípov vzájomných vzťahov medzi ľuďmi. Súlad právneho úkonu s dobrými mravmi treba posudzovať\n\n\tvždy komplexne so zreteľom na konkrétnu situáciu na oboch stranách sporu (nielen osoby vykonávajúcej\n\n\turčité právo, ale aj osoby týmto úkonom dotknutej), s prihliadnutím na všetky rozhodujúce okolnosti a\n\n\tnezávisle od vedomia a vôle (zavinenia) toho, kto právo alebo povinnosť vykonáva. Ust. § 3 ods. 1 OZ\n\n\tnemá vlastnú priamu normotvornú platnosť, upravuje iba spôsob aplikácie a interpretácie ustanovení,\n\n\tktoré priamo upravujú právne vzťahy, a to na základe všeobecných pravidiel morálnych, elementárnej\n\n\tslušnosti a tolerancie a morálneho charakteru konajúcich. Pokiaľ ide o primeranosť výšky úrokov z\n\n\tpôžičky - problematika dobrých mravov (na historickom národnom, ale aj európskom pozadí) úzko\n\n\tsúvisí s doktrínou o neprípustnom, resp, neprimeranom znevýhodnení založenom právnym úkonom, tak\n\n\ttypickou práve v prípade tradičnej „úžery“. Táto doktrína nadobudla v modernom práve váhu a význam a\n\n\tslúži určitým obmedzujúcim spôsobom k naplneniu zásady zmluvnej spravodlivosti. Neprimerane vysoký\n\n\túrok je tak nepochybne v rozpore s dobrými mravmi. Pri posúdení primeranosti dojednanej výšky úroku\n\n\ttreba prihliadnuť na celkové okolnosti úkonu, jeho pohnútky a účel, ktorý sledoval. Predovšetkým však\n\n\ttreba porovnať dojednaný úrok s úrokovou mierou obvyklou z praxe peňažných ústavov. (k tomu napr.\n\n\trozsudok Najvyššieho súdu SR spis. zn. 1Cdo 57/2005)\n\n\tSúd sa tak zaoberal v ďalšom povahou poplatku za poskytnutie úveru dohodnutého v predmetnej ZU\n\n\tzo dňa 30.12.2013. Súd aj s poukazom na znenie cit. ust. čl. IV. bod 1 RZ dospel k záveru, že v\n\n\tdanom prípade z hľadiska ekonomickej kauzy nejde o poplatok, ktorý by mal pokrývať akési bližšie\n\n\tnekonkretizované náklady navrhovateľa na spracovanie a poskytnutie pôžičky, ale v prvom rade ide o\n\n\todplatu za poskytnutie pôžičky. Tomu nasvedčuje aj znenie cit. ust. čl. IV. bod 1 RZ, kde sa výslovne\n\n\tudáva, že klient sa zaväzuje zaplatiť veriteľovi poplatok spojený so spracovaním a poskytnutím úveru\n\n\t(poplatok za poskytnutie úveru“), ktorého výška je určená individuálne v závislosti od výšky úveru a\n\n\tdoby splatnosti úveru. Uvedenému tiež nasvedčuje aj dojednaná splatnosť tohto poplatku za poskytnutie\n\n\túveru podľa čl. V. bod 4 RZ, podľa ktorého mal byť poplatok za poskytnutie úveru splatný dňom splatnosti\n\n\túveru (pôžičky) spolu s úverom (pôžičkou). Ak by totiž malo ísť o poplatok spojený s prípadnými\n\n\tadministratívnymi nákladmi navrhovateľa spojenými s poskytnutím pôžičky, logicky by mal byť tento\n\n\tpoplatok splatný v deň poskytnutia pôžičky a nie až v deň jej splatnosti. Určujúcimi kritériami pre výšku\n\n\tpoplatku za poskytnutie úveru tak v danom prípade nebola výška bližšie neurčených nákladov spojených\n\n\tso spracovaním a poskytnutím pôžičky. Uvedené súčasne v spojení s tým, že vzťahy medzi účastníkmi\n\n\tkonania boli či už založené, alebo následne menené, bez ich súčasnej prítomnosti prostredníctvom\n\n\telektronických prostriedkov, viedlo súd k záveru, že navrhovateľ vytvorením poplatku za poskytnutie\n\n\túveru sledoval jednak cieľ, že poskytnutú pôžičku poskytoval na oko bezodplatne, t. j. na oko bez\n\n\tdosiahnutia svojho zisku (čo je však v absolútnom logickom rozpore s definíciou podnikania podľa ust.\n\n\t § 2 ods. 1 zákona č. 513/1991 Zb. Obchodný zákonník, podľa ktorého podnikaním sa rozumie sústavná\n\n\tčinnosť vykonávaná samostatne podnikateľom vo vlastnom mene a na vlastnú zodpovednosť za účelom\n\n\tdosiahnutia zisku) a súčasne tým zastieral skutočnú výšku odplaty za poskytnutie pôžičky. V danom\n\n\tprípade tak odplata vo výške 62,21 eur za poskytnutie pôžičky dojednaná účastníkmi predstavovala\n\n\t31,11 % z požičanej sumy 200,- eur (62,21 eur / 200,- eur x 100 % = 31,11 %). Pritom navrhovateľ\n\n\tprenechal odporcovi sumu 200,- eur na obdobie 31 dní, t. j. na obdobie jedného mesiaca. V ročnom\n\n\tpercentuálnom vyjadrení tak odplata za poskytnutie pôžičky bola vo výške 366,30 % (31,11 % / 31\n\n\tdní obdobia poskytnutia pôžičky x 365 dní v roku = 366,30 % ročne). Takto určenú výšku odplaty súd\n\n\tvníma ako dojednanú medzi účastníkmi bez najmenších pochybností v rozpore s dobrými mravmi.\n\n\tSúd zároveň vychádzal z toho, že dosahovanie zisku v percentuálnom vyjadrení 31,11 % z celkovej\n\n\tsumy finančnej investície za obdobie 31 kalendárnych dní nemôže byť v súlade s chápaním slušného\n\n\ta poctivého podnikania. Navrhovateľ bol tak schopný za daných zmluvných podmienok opakovanej\n\n\tfinančnej investícii stále tej istej peňažnej sumy 200,- eur každých 31 dní v priebehu jedného roka\n\n\t(t. j. v prípade opakovaného poskytovania spotrebiteľského úveru na 31-dňové po sebe nasledujúce\n\n\tobdobia vo výške 200,- eur so splatnosťou 31 dní zakaždým po vrátení tejto sumy iným, príp. tým istým\n\n\tspotrebiteľom) dosahovať pri danej sume investície 200,- eur ročne zisk v celkovej výške 732,47 eur\n\n\t(62,21 eur / 31 dní obdobia poskytnutia pôžičky x 365 dní v roku = 732,47 eur), t. j. vo výške 366,24\n\n\t% sumy investície (732,47 eur / 200 eur x 100 % = 366,24 %). Z uvedených dôvodov súd považoval\n\n\tzmluvné dojednanie o poplatku za poskytnutie úveru v ZU zo dňa 30.12.2013 pre rozpor s dobrými\n\n\tmravmi podľa cit. ust. § 39 OZ za (absolútne) neplatné. Konštatovaná neplatnosť tohto dojednania však\n\n\tv zmysle ust. § 41 OZ nespôsobuje neplatnosť zvyšnej časti ZU zo dňa 30.12.2013.\n\n\tPokiaľ tak ide o návrh v časti o zaplatenie poplatku za poskytnutie úveru vo výške 62,21 eur aj spolu\n\n\ts príslušnými úrokmi z omeškania vo výške 5,25 % ročne zo sumy poplatku za poskytnutie úveru od\n\n\t31.01.2014 do zaplatenia, súd návrh v tejto časti s poukazom na vyššie uvedenú neplatnosť dojednania\n\n\túčastníkov o tomto poplatku za poskytnutie úveru zamietol.\n\n\tSúd tak vychádzal z toho, že odporcovi na základe RZ v spojení s ZU vznikol záväzok vrátiť\n\n\tnavrhovateľovi len peňažnú sumu 200,- eur, ktorú mu prenechal navrhovateľ podľa ZU zo dňa\n\n\t30.12.2013, do 30.01.2014. Keďže v konaní nevyšiel do rozhodnutia súdu o návrhu navrhovateľa najavo\n\n\topak skutkového tvrdenia navrhovateľa, že odporca mu doposiaľ nevrátil poskytnutú peňažnú sumu\n\n\t200,- eur, súd návrhu v časti o zaplatenie sumy 200,- eur ako dôvodnému vyhovel.\n\n\tPokiaľ ide o navrhovateľom uplatňovaný nárok na zaplatenie sumy 85,- eur ako nákladov podľa ust.\n\n\tčl. IV. bod 5 RZ, súd sa opätovne zaoberal charakterom tohto nároku nepochybne prameniaceho z\n\n\tnavrhovateľom označeného ust. čl. IV. bod 5 RZ. Podľa názoru súdu nemožno chápať takýto nárok\n\n\topätovne z hľadiska jeho ekonomickej kauzy, ako nárok na zaplatenie skutočných nákladov, ako\n\n\tto udáva dotknuté ustanovenie RZ. Zo samotného znenia dotknutého ustanovenia RZ jednoznačne\n\n\tvyplýva, že ide o paušalizované stanovenie nákladov spojených s prípadným budúcim vymáhaním\n\n\tnavrhovateľovej pohľadávky, ktoré v čase uzavretia RZ a ZU mohol navrhovateľ len predpokladať, ale v\n\n\tčase uzavretia RZ a ZU ich logicky nemohol presne vyčísliť. S poukazom na to, že dotknuté ustanovenie\n\n\tvznik tohto nároku viazalo na vynaloženie nákladov spojených s vymáhaním pohľadávky navrhovateľa,\n\n\tak dôjde k omeškaniu odporcu, súd mal za to, že nemôže ísť ani o nárok navrhovateľa na zmluvnú\n\n\tpokutu podľa ust. § 544 ods. 1 OZ, keďže vznik nároku oprávneného na zmluvnú pokutu sa musí\n\n\tbez ďalšieho viazať na porušenie zmluvnej povinnosti druhou zmluvnou stranou a nie na výkon práva\n\n\tvyplývajúci zo zákona, alebo zmluvy, v tomto prípade vykonanie úkonov spojených s jej vymáhaním. (k\n\n\ttomu napr. rozsudok Najvyššieho súdu SR spis. zn. 5 Cdo 5/2000 zo dňa 24.08.2000) Napokon uvedený\n\n\tnárok nie je možné vôbec považovať za poplatok za službu poskytnutú navrhovateľom odporcovi, t.\n\n\tj. ako cenu určitého odporcom vymieneného plnenia. Je zrejmé, že odporca nežiadal navrhovateľa o\n\n\tzaslanie akýchkoľvek upomienok a rovnako je možné vyvodiť nepochybný záver, že listová upomienka\n\n\tneslúžila ani záujmom odporcu. Toto napokon ani navrhovateľ netvrdil. Ak teda dotknuté ust. čl. IV. bod\n\n\t5 RZ malo zakladať právo navrhovateľa na zaplatenie skutočných nákladov spojených s vymáhaním\n\n\tjeho pohľadávky vyplývajúcej zo zmluvy medzi účastníkmi, ktorých výška však bola (ešte pred ich\n\n\tvynaložením) určená v ďalšom v paušalizovanej sume, je možné považovať toto ustanovenie za\n\n\tneurčité, ktorá neurčitosť spôsobuje jeho absolútnu neplatnosť podľa ust. § 37 ods. 1 OZ. Navrhovateľovi\n\n\tnapokon náhrada nákladov spojených s vymáhaním pohľadávky patrí v zmysle ust. § 121 ods. 3 OZ,\n\n\tt. j. ako právo na príslušenstvo pohľadávky spočívajúce v nákladoch spojených s jej uplatnením. V\n\n\tdanom prípade však navrhovateľ ani len nepreukázal odoslanie ním predložených upomienok odporcovi\n\n\ta už vôbec nie vynaloženie nejakých nákladov spojených s ich vyhotovením a odoslaním. Preto nebolo\n\n\tmožné návrhu navrhovateľa v tejto časti o zaplatenie sumy 85,- eur vyhovieť a súd návrh v tejto časti\n\n\tzamietol.\n\n\n\n\tČo sa tak týka uplatneného nároku na zaplatenie úrokov z omeškania, súd mal, ako už bolo vyššie\n\n\tuvedené za to, že odporca bol povinný svoj peňažný záväzok vo výške 200,- eur uhradiť navrhovateľovi\n\n\tdo 30.01.2014. V lehote splatnosti odporca navrhovateľovi tento svoj záväzok neuhradil. Odporca sa tak\n\n\tdostal dňom nasledujúcim 31.01.2014 do omeškania s úhradou svojho peňažného záväzku, pričom je\n\n\taj naďalej ku dňu rozhodnutia súdu s jeho plnením v omeškaní. Navrhovateľovi tak vzniklo podľa ust. §\n\n\t517 ods. 2 OZ právo požadovať od odporcu úroky z omeškania vo výške podľa cit. ust. § 3 nariadenia\n\n\tVlády SR č. 87/1995 Z. z., t. j. vo výške 5,25 % ročne (ku prvému dňu omeškania odporcu, t. j. ku\n\n\tdňu 31.01.2014 bola základná úroková sadzba ECB vo výške 0,25 %, o čom má súd vedomosť zo\n\n\tsvojej činnosti, § 121 O.s.p.) zo sumy 200,- eur od 31.01.2014 do zaplatenia. S poukazom na uvedené\n\n\tdôvody súd návrhu v časti o zaplatenie úrokov z omeškania vo výške 5,25 % ročne zo sumy 200,- eur\n\n\tod 31.01.2014 do zaplatenia a odporcu zaviazal na toto plnenie.\n\n\tPodľa ust. § 142 ods. 1 O.s.p., účastníkovi, ktorý mal vo veci plný úspech, súd prizná náhradu trov\n\n\tpotrebných na účelné uplatňovanie alebo bránenie práva proti účastníkovi, ktorý vo veci úspech nemal.\n\n\tPodľa ust. § 142 ods. 2 O.s.p., ak mal účastník vo veci úspech len čiastočný, súd náhradu trov pomerne\n\n\trozdelí, prípadne vysloví, že žiadny z účastníkov nemá na náhradu trov právo.\n\n\tPodľa ust. § 151 ods. 1 O.s.p., o povinnosti nahradiť trovy konania rozhoduje súd na návrh spravidla v\n\n\trozhodnutí, ktorým sa konanie končí. Účastník, ktorému sa prisudzuje náhrada trov konania, je povinný\n\n\ttrovy konania vyčísliť najneskôr do troch pracovných dní od vyhlásenia tohto rozhodnutia.\n\n\tSúd pri rozhodnutí o trovách konania vychádzal z ust. § 142 ods. 2 O.s.p. a z toho, že čistý úspech\n\n\tnavrhovateľa v konaní bol v rozsahu 16 % [počítajúc úspech účastníkov ku dňu vyhlásenia rozsudku, t. j.\n\n\tku dňu 27.02.2015; kapitalizovaná suma navrhovateľom uplatnených nárokov: istina 347,21 eur + 15,88\n\n\teur ako kapitalizované úroky z omeškania vo výške 5,25 % ročne zo sumy 262,21 eur od 31.01.2014 do\n\n\t27.03.2015 = 363,09 eur; kapitalizovaná suma navrhovateľovi súdom priznaných nárokov: istina 200,-\n\n\teur + 9,15 eur ako kapitalizované úroky z omeškania vo výške 5,25 % ročne zo sumy 200,- eur od\n\n\t31.01.2014 do 27.03.2015 = 209,15 eur; potom úspech navrhovateľa 209,15 eur / 363,09 eur = 0,58\n\n\t= 58 %; úspech odporcu: 100 % - 58 % = 42 %; čistý úspech navrhovateľa 58 % - 42 % = 16 %).\n\n\tSúd mu tak podľa ust. § 142 ods. 2 O.s.p. priznal právo na náhradu trov konania v pomere k jeho\n\n\tčistému úspechu v konaní, a to sumy 3,30 euro titulom náhrady časti zaplateného súdneho poplatku za\n\n\tpodanie návrhu (20,50 eur x 16 % = 3,28 eur), a to s poukazom na ust. § 149 ods. 1 O.s.p. k rukám\n\n\tjeho právneho zástupcu. Pokiaľ sa týka trov právneho zastúpenia súd náhradu týchto navrhovateľovi\n\n\tnepriznal v žiadnom rozsahu, a to z nasledovných dôvodov:\n\n\tSúd poukazuje na to, že zo svojej činnosti má vedomosť (§ 121 O.s.p.), že navrhovateľ sa v množstve\n\n\tnávrhov na začatie konania podaných za posledné obdobie na Okresnom súde Žilina domáha svojich\n\n\tnárokov vyplývajúcich zo skutkovo a právne zásadne totožného základu, pričom ide o návrhy na začatie\n\n\tkonania formulárového charakteru, v ktorých sa dopĺňajú len jednotlivé individuálne údaje tej, ktorej veci\n\n\t(napr. len v jednom súdnom oddelení 6C ide o konania vedené pod spis. zn. 6C/401/2014, 6C/9/2015,\n\n\t6C/23/2015, 6C/36/2015 6C/37/2015, 6C/57/2015, 6C/84/2015, 6C/85/2015). V zmysle uznesenia\n\n\tNajvyššieho súdu SR spis. zn. 6 M Cdo 9/2013 zo dňa 20.06.2014 trovy konania vzniknuté zastupovaním\n\n\tadvokátom v tzv. hromadných (skutkovo a právne takmer totožných) veciach, kde sa obsah jednotlivých\n\n\tpodaní, vyhotovených advokátom, mení len o aktualizáciu a individualizáciu tej - ktorej veci, nemožno\n\n\tpovažovať za trovy nevyhnutne (účelne) vynaložené na riadne uplatnenie alebo bránenie práva na\n\n\tsúde. V danom prípade tak vzhľadom na konštatovanú typovosť a formulárovosť návrhu na začatie\n\n\tkonania trovy navrhovateľa vzniknuté jeho zastupovaním Mgr. Henrichom Schindlerom, advokátom súd\n\n\tnepovažoval za účelne vynaložené trovy na uplatnenie práva, ktorých náhradu má súd v zmysle ust. §\n\n\t142 ods. 1 O.s.p. priznať úspešnému účastníkovi.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie do 15 dní odo dňa jeho doručenia na Okresnom súde\n\n\tŽilina.\n\n\n\n\tV odvolaní sa má popri všeobecných náležitostiach ( § 42 ods. 3 ), t.j. ktorému súdu je určené, kto ho\n\n\trobí, ktorej veci sa týka, čo sleduje, musí byť podpísané a datované, uviesť, proti ktorému rozhodnutiu\n\n\tsmeruje, v akom rozsahu sa napáda, v čom sa toto rozhodnutie alebo postup súdu považuje za\n\n\tnesprávny a čoho sa odvolateľ domáha.\n\n\tOdvolanie proti rozsudku alebo uzneseniu, ktorým bolo rozhodnuté vo veci samej, možno odôvodniť\n\n\tlen tým, že\n\n\ta) v konaní došlo k vadám uvedeným v § 221 ods. 1,\n\n\tb) konanie má inú vadu, ktorá mohla mať za následok nesprávne rozhodnutie vo veci,\n\n\tc) súd prvého stupňa neúplne zistil skutkový stav veci, pretože nevykonal navrhnuté dôkazy,\n\n\tpotrebné na zistenie rozhodujúcich skutočností,\n\n\td) súd prvého stupňa dospel na základe vykonaných dôkazov k nesprávnym skutkovým zisteniam,\n\n\te) doteraz zistený skutkový stav neobstojí, pretože sú tu ďalšie skutočnosti alebo iné dôkazy, ktoré\n\n\tdoteraz neboli uplatnené (§ 205a),\n\n\tf) rozhodnutie súdu prvého stupňa vychádza z nesprávneho právneho posúdenia veci.\n\n\tPodľa ustanovenia § 205a ods. 1 O.s.p., skutočnosti alebo dôkazy, ktoré neboli uplatnené pred súdom\n\n\tprvého stupňa, sú pri odvolaní proti rozsudku alebo uzneseniu vo veci samej odvolacím dôvodom\n\n\tlen vtedy, ak\n\n\ta) sa týkajú podmienok konania, vecnej príslušnosti súdu, vylúčenia sudcu (prísediaceho) alebo\n\n\tobsadenia súdu,\n\n\tb) má byť nimi preukázané, že v konaní došlo k vadám, ktoré mohli mať za následok nesprávne\n\n\trozhodnutie vo veci samej,\n\n\tc) odvolateľ nebol riadne poučený podľa § 120 ods. 4,\n\n\td) ich účastník konania bez svojej viny nemohol označiť alebo predložiť do rozhodnutia súdu prvého\n\n\tstupňa.\n\n\n\n\tUstanovenie § 205a ods. 1 OSP sa nepoužije v konaniach podľa § 120 ods. 2 O.s.p.\n\n\tOdvolanie treba predložiť s potrebným počtom rovnopisov a s prílohami tak, aby jeden rovnopis zostal\n\n\tna súde a aby každý účastník dostal jeden rovnopis, ak je to potrebné. Ak účastník nepredloží potrebný\n\n\tpočet rovnopisov a príloh, súd vyhotoví kópie na jeho trovy.\n\n\tAk povinný dobrovoľne nesplní, čo mu ukladá vykonateľné rozhodnutie, oprávnený môže podať návrh\n\n\tna vykonanie exekúcie podľa osobitného zákona (zákon č. 233/1995 Z. z. o súdnych exekútoroch a\n\n\texekučnej činnosti v znení neskorších predpisov); ak ide o rozhodnutie o výchove maloletých detí, návrh\n\n\tna súdny výkon rozhodnutia.\n\n\tAk povinný dobrovoľne nesplní, čo mu ukladá vykonateľné rozhodnutie, pri ktorom vznikla poplatková\n\n\tpovinnosť zaplatiť súdne poplatky, trovy trestného konania, pokuty, svedočné, znalečné a iné náklady\n\n\tsúdneho konania, vedie sa výkon rozhodnutia z úradnej moci (zákon č. 65/2001 Z. z. o správe a\n\n\tvymáhaní súdnych pohľadávok v znení neskorších predpisov).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}