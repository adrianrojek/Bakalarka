{"sud_guid": "", "sud_typ": "", "sud_nazov": "Okresný súd Bratislava I", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "5T/41/2011", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Bratislava I\n\n  Spisová značka:                       5T/41/2011\n\n  Identifikačné číslo súdneho spisu:    1111010449\n\n  Dátum vydania rozhodnutia:            14.05.2012\n\n  Meno a priezvisko sudcu, VSÚ:         JUDr. Juraj Mihál\n\n  ECLI:                                 ECLI:SK:OSBA1:2012:1111010449.1\n\n  Oblasti právnej úpravy:\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tRozhodnutie\n\n\n\n\n\n\tOkresný súd Bratislava I v konaní pred samosudcom JUDr. Jurajom Mihálom na hlavnom pojednávaní\n\n\tkonanom dňa 14.05.2012 rozhodol\n\n\n\n\tr o z h o d o l :\n\n\n\n\tObžalovaný\n\n\tL., nar. XX.XX.XXXX/XXXX v Q., bytom Q.\n\n\n\n\tj e v i n n ý, ž e\n\n\n\n\tv presne nezistenom čase 13. - 15.11.2007 vo výškovej budove F., uverejnil prostredníctvom počítača\n\n\tspoločnosti Y.., so sídlom v Q. na internetových stránkach www.U..sk a www.H..sk inzeráty v mene\n\n\tpoškodenej L. pod pseudonymom \"R.\" respektíve \"R.\" v ktorých bez vedomia menovanej uviedol jej\n\n\tosobné údaje, konkrétne meno, bydlisko, farbu vlasov, očí, výšku, etnikum, vierovyznanie, stav a tiež jej\n\n\tmobilné telefónne číslo, pričom v inzeráte uviedol, že má rada sex, potrebuje ho, ako aj to, že bude\n\n\tnajlepšie, ak jej zavolajú, následkom čoho bolo poškodenej na jej súkromné telefónne číslo adresované\n\n\tpresne nezistené množstvo telefonických hovorov a SMS správ od neznámych osôb so sexuálnymi\n\n\tpožiadavkami,\n\n\n\n\tt e d a\n\n\n\n\tinému spôsobil vážnu ujmu na právach tým, že uviedol niekoho do omylu,\n\n\n\n\tč í m s p á c h a l\n\n\n\n\tprečin poškodzovania cudzích práv podľa § 375 odsek 1 písmeno a) Trestného zákona.\n\n\n\n\tZa to sa\n\n\to d s u d z u j e\n\n\n\n\tPodľa § 375 ods. 1 Tr. zák. trestu odňatia slobody v trvaní 1 ( jeden ) rok .\n\n\n\n\tPodľa 49 ods. 1 , písm. a /, § 50 ods. l Tr. zák. sa mu výkon uloženého trestu podmienečne odkladá na\n\n\tskúšobnú dobu v trvaní 2 ( dva )roky.\n\n\n\n\tPodľa § 287 ods. 1 Tr. por. sa obžalovaný zaväzuje nahradiť pošk. L. škodu vo výške 2.599,30 €.\n\n\n\n\to d ô v o d n e n i e :\n\n\n\n\tSúd v zmysle rozhodnutia KS Bratislava I č.k. 1To 16/2012 z 22.02.2012 vykonal celé dokazovanie od\n\n\tzačiatku.\n\n\tDňa 04.10.2010 dala poškodená L. výslovný súhlas s trestným stíhaním obžalovaného L., ktorý jej brat\n\n\tv zmysle § 211 ods. 1 Tr. por. veci prečinu ohovárania podľa 375 ods. 1 Tr. zák. Tento súhlas\n\n\tvýslovne potvrdila svojím vyhlásením i na hlavnom pojednávaní dňa 14.05.2012, preto súd vo veci\n\n\tvykonal dokazovanie a rozhodol.\n\n\tVykonaným dokazovaním na hlavnom pojednávaní súd zistil skutkový stav tak, ako je uvedený vo\n\n\tvýrokovej časti rozsudku.\n\n\tObžalovaný využil svoje zákonné právo a ku skutku kladeného mu za vinu v prípravnom konaní ako i\n\n\tna hlavnom pojednávaní odmietol vypovedať\n\n\tSvedkyňa a pošk. L. k veci uviedla, že po ich zosnulom otcovi spolu s bratom L. a mamou: V. mali\n\n\tdedičské konanie po zosnulom otcovi. Počas dedičského konania sa brat správal dosť nepriateľsky a\n\n\tpreto na tieto konania posielala len svoju zástupkyňu T... Dedičské konanie skončilo 23.10.200 a 7.11.\n\n\t2007 začali na jej mobilný telefón rôzne telefonáty z jej neznámych čísel od cudzích mužov. Tí muži\n\n\tvraveli, že sa ozývajú na inzerát, ktorý si mala podať na zoznamkách na internete. Vysvetľovala, že ona\n\n\tnič nepodávala, a že to musí byť omyl. Keď' sa to opakovalo častejšie a bolo toho viacej, tak sa od tých\n\n\tmužov snažila vyzistiť, kde sú inzeráty podané. Jeden jej povedal, že na stránke U.. Tak to následne\n\n\toverovala doma aj s manželom na internete na počítači a kontaktovali sme administrátorov stránok,\n\n\taby inzeráty stiahli. Inzeráty na chvíľu stiahli, avšak opakovali sa znova, dokonca bolo o nej uvedených\n\n\tešte viac osobných údajov. Dodala, že všetky inzeráty mali sexuálny podtón, resp. mala byť osobou\n\n\tochotnou poskytovať sexuálne služby. To samozrejme jednoznačne odmietala ako úplnú lož a brala to\n\n\tako ohováranie jej osoby. Telefonáty, ktoré jej boli adresované ju obťažovali pri jej práci, pričom mala\n\n\trizikovú graviditu. Bála sa dieťa z dôvodu, že už predtým 2 krát potratila. Z dôvodu toho podala trestné\n\n\toznámenie na prokuratúru, čo bolo 16.11.2007. Telefonáty však pokračoval i asi do januára roku 2008.\n\n\tPotom na ich výzvu na základe zákona o osobných údajov jeden z administrátorov poskytol IP adresu\n\n\tpočítača z ktorého boli inzeráty podávané. Jej manžel zistil, že tieto IP adresy patria U. v ktorej robí jej\n\n\tbrat L.. Na základe toho jej právna zástupkyňa kontaktovala člena predstavenstva pána N., ktorý je\n\n\tsľúbil, že to interne preveria. Potom sa od právnej zástupkyne T. dozvedela, že dostala ústne\n\n\tvyjadrenie o tom, že jej brat L. mal dostať v Y. kárne opatrenie . Ďalej uviedla, že podozrievala svojho\n\n\tbrata L. na základe toho, že v inzerátoch boli uvedené údaje, ktoré nikto iný poznať nemohol. Po celý\n\n\ttento čas bola v dosť veľkom stres, pričom musela počas tehotenstva zostať na PN, lebo mala\n\n\tpredčasné kontrakcie a ďalšie problémy. Ďalej si musela zakúpiť nový telefón, nakoľko ju tí muži stále\n\n\tobťažovali telefonátmi, pričom tento telefón mala 2 ročnú viazanú zmluvu a doteraz ho musí platiť. Ešte\n\n\tju to poškodilo tak že ľudia ktorí jej telefonovali, mohli o nej nadobudnúť zlú mienku, pričom mohlo ísť aj\n\n\to ľudí ktorý ju poznajú,\n\n\tkeďže boli uverejnené je údaje ako aj meno a tel. číslo ako aj to, že je doktorka. Rodinné vzťahy medzi\n\n\tmanželom a ňou našťastie narušené neboli, ale údaje o nej uverejnené boli spôsobilé tieto vzťahy\n\n\tnarušiť. Tiež uviedla, že nevie o tom, že by ju niekto z kolegov obžalovaného v Y. osobne poznal alebo\n\n\tže by mal jej telefónne číslo.\n\n\tSvedok A. vypovedal, že keď bolo dedičské konanie ukončené v novembri 2007 začali na mobilný\n\n\ttelefón jeho manželky Q. prichádzať telefonáty od jej neznámych osôb, len mužského pohlavia.\n\n\tObsahom týchto. hovorov bolo, že volajú na inzerát. Na začiatku manželka tvrdila, že žiadny inzerát\n\n\tnepodávala, neskôr jej poradil aby zistila o aký inzerát sa jedná. Nato väčšina účastníkov zložila telefón.\n\n\tNeskôr sa dozvedeli od niektorých volajúcich, že ide o inzerát na stránke www.U.. ktorého. obsahom\n\n\tbolo. že jeho manželka hľadá sex. Boli tam uverejnené jej meno. zamestnanie, vierovyznanie, farby očí\n\n\ta vlasov. Manželka bola v\n\n\ttom čase v rizikovej gravidite a tieto. tieto. telefonáty neprospievali jej zdravotnému stavu z dôvodu\n\n\tčoho. ostala aj na PN. On potom zistil, kde inzerát je, v mene manželky napísal mail administrátorovi, v\n\n\tktorom žiadali aby bol inzerát stiahnutý. Administrátor inzerát stiahol. Tiež žiadali o zablokovanie adresy\n\n\tprístupu z ktorej bol inzerát podaný. Administrátor ale uviedol, že nemôže uzavrieť prístup z predmetnej\n\n\tadresy, nakoľko sa z nej prihlasuje viac ľudí. .IP adresu im však neposkytol. Našli však aj ďalší inzerát,\n\n\tlebo začali ďalšie telefonáty. Ten bol pod menom doktorka 01 a bol tiež na stránke partnetri.sk. Neskôr\n\n\tzačali ďalšie telefonáty a zistil, že inzerát je aj na stránke www.xvz.sk. Inzerát mal obdobný obsah ako\n\n\tpredošlé. V zmysle zákona o ochrane osobných údajov požiadal administrátora stránky \"xyz\" o\n\n\tposkytnutie informácii o. zadávateľovi. Administrátor mi dal iba IP číslo.. Potom si podľa IP adries\n\n\tnašiel majiteľa lP adresy. Ním bola Y., so. sídlom na L. Na to sa s manželkou skontaktovali s ich\n\n\tprávnym zást1!pcom T., ktorá išla do poisťovne a chcel a riešiť' situáciu s ich predstavenstvom, resp.\n\n\tprávnikom. Potom jej bolo sľúbené, že to. bude prešetrené. Tak sa jej ozvali, že áno bolo to z ich\n\n\tpočítača. Uviedli jej, že to bolo z počítača pri ktorom sedí pán L.. Tiež jej povedali, že budú voči nemu\n\n\tvyvodené dôsledky.\n\n\tTým sa dostal k osobe, ktorú podozrieval on aj manželka Q. a to e L..\n\n\tTiež uviedol, že nevie o tom, že by jeho manželku niekto z kolegov obžalovaného v Y. osobne poznal\n\n\talebo že by mal jej telefónne číslo.\n\n\tSvedkyňa I., uviedla, že je pravdou, že spolu s obžalovaným pracovala v U.. Jedno obdobie bola\n\n\tteoreticky aj jeho nadriadenou. Čo s a týka pracovného prostredia, obžalovaný. nemal samostatnú\n\n\tkanceláriu, boli vo veľkej kancelárii, kde bolo cca 25 ľudí. Je možné, že niekto počas práce odbiehal od\n\n\tpočítača, ktorý mal spustený. Ďalej uviedla, že je možné, že by niekto bez vedomia obž. mohol poslať\n\n\tnejaké údaje z počítača, podľa nej by to však muselo byť skoro ráno alebo neskoro večer, keď už tam\n\n\tnikto nie je. Ona osobne sestru obžalovaného nepozná ale neviem však vylúčiť, že niekto z iných jeho\n\n\tkolegov ju mohol poznať.\n\n\tČo sa týka kárneho previnenia by toto zrejme riešil ich spoločný nadriadený.\n\n\tV ďalšom dokazovaní sa súd oboznámil Dožiadania a odpovede (č.l. 38-44), Posudky, RT (č.l. 61-62)\n\n\tako i ostatným spisovým materiálom.\n\n\tNa základe takto vykonaného dokazovania mal súd preukázané, že obžalovaný sa skutku dopustil tak,\n\n\tako je uvedené vo výrokovej časti tohto rozsudku.. Súd preto jeho konanie kvalifikoval ako prečin\n\n\tpoškodzovania cudzích práv podľa § 375 odsek 1 písmeno a/ Trestného zákona.\n\n\tVina obžalovaného bola jednoznačne a bez pochybností preukázaná výpoveďami poškodenej ako i\n\n\tsvedkov. Títo zhodne v prípravnom konaní tak i na hlavnom pojedovaní vypovedali zhodne Taktiež\n\n\tnebolo preukázané, že by niekto na pracovisku obžalovaného poškodenú osobne poznal, pričom v\n\n\tinzerátoch sú uvedené údaje, ktoré okrem príbuzných a blízkych známych poškodenej nemohol nikto\n\n\tiný poznať. Z uvedeného je evidentné, že to bol práve obžalovaný ktorý podal uvedené inzeráty a to aj\n\n\ts poukazom na to, že IP adresa z ktorej boli zasielané inzeráty, patrila U. a počítaču obžalovaného.\n\n\tNavyše, obžalovaný mal zrejmý motív na takúto „pomstu“ keďže nebol spokojný z výsledkom\n\n\tdedičského konanie po ich nebohom otcovi, o čom svedčí i fakt, že inzeráty boli podané krátko po\n\n\tskončení dedičského konania a to v novembri 2007 ( dedič. konanie bolo ukončené 23.10.2007)\n\n\ttelefonáty začali chodiť od 7.11.2007. Preto je podľa názoru súdu nesporné, že sa predmetného skutku\n\n\tdopustil obžalovaný.\n\n\tV dôsledku tohto konania obžalovaného musela poškodená vymeniť mobilný telefón, bola v\n\n\tpermanentnom strese, či sa o týchto inzerátoch nedozvedia jej známi, pričom ich obsah by evidentne\n\n\tpoškodil jej povesť, pričom bola v dôsledku týchto inzerátov a vzhľadom na rizikovú graviditu od tejto\n\n\tdoby v stave PN. V tejto súvislosti súd považuje za nutné poukázať na správanie sa manžela\n\n\tpoškodenej, ktorý vynaložil všetky sily aby zistil autora inzerátov a vôbec nepripustil, že by ich autorom\n\n\tmohla byť poškodená.\n\n\tObžalovaný doposiaľ trestaný nebol, prejednávaný pre priestupok nebol.\n\n\tPo zvážení všetkých skutočností, s prihliadnutím na osobu obžalovaného, závažnosť spáchaného\n\n\tskutku súd dospel k záveru, že primeraným trestom v danom prípade bude trest odňatia slobody v\n\n\ttrvaní 1 rok Súd dospel k záveru, že vzhľadom na osobu obžalovaného, jeho doterajší život účel trestu\n\n\tsplní i hrozba výkonom trestu odňatia slobody. Preto mu výkon uloženého trestu podmienečne odložil\n\n\tna skúšobnú dobu v trvaní 2 roky.\n\n\tNakoľko výška škody v danom prípade bola preukázaná doloženými dokladmi, zaviazal súd\n\n\tobžalovaného nahradiť poškodenej L. škodu vo výške 2.599,30 €.\n\n\tSúd je toho názoru, že takto uložený trest splní svoj prevýchovný účel a obžalovaný sa v budúcnosti\n\n\tžiadneho protiprávneho konania nedopustí.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie do 15 dní odo dňa jeho\n\n\tdoručenia na podpísanom súde.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}