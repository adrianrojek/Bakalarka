{"sud_guid": "", "sud_typ": "", "sud_nazov": "Okresný súd Prievidza", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "3T/52/2015", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Prievidza\n\nSpisová značka:                       3T/52/2015\n\nIdentifikačné číslo súdneho spisu:    3815010162\n\nDátum vydania rozhodnutia:            23. 05. 2016\n\nMeno a priezvisko sudcu, VSÚ:         JUDr. Noema Turanovičová\n\nECLI:                                 ECLI:SK:OSPD:2016:3815010162.7\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Prievidza v senáte zloženom, z predsedníčky senátu JUDr. Noemy Turanovičovej a\n\n\tprísediacich Ing. Jozefa Palušku a Bartolomeja Doletinu, na hlavnom pojednávaní dňa 23. mája 2016\n\n\tv trestnej veci proti obžalovanému P. B. a spol. takto\n\n\n\n\trozhodol:\n\n\n\n\n\n\t1/ Obžalovaný P. B., Z.. XX.X.XXXX, K. B. Z., K. Č. B. A. XXX/X, Z.,\n\n\n\n\t2/ obžalovaný P. B., Z.. XX.X.XXXX, K. B. Z.A., C. XXX/XX, toho vo väzbe V. Ú.Q. Z. V. V. D. (v inej\n\n\ttrestnej veci),\n\n\n\n\t3/ obžalovaný P. O., Z.. XX.X.XXXX, K. B. Z.A., K. Č. B. B. XXX/XX, Z.,\n\n\n\n\tsú vinní, že:\n\n\n\n\tobžalovaný P. B., obžalovaný P. O.,\n\n\n\n\tv bode 1/\n\n\n\n\tP. O. poskytol P. B. po predchádzajúcej dohode svoj občiansky preukaz a vodičský preukaz, aby na\n\n\tjeho osobné údaje a s jeho súhlasom vylákal od spoločnosti Home Credit Slovakia, a.s., úver vo výške\n\n\t1400,- eur, P. B. sa dňa 20.2.2014 na presne nezistenom mieste počas vybavovania telefonickej pôžičky\n\n\tvydával za P. O. a uviedol do zmluvy o hotovostnom úvere a zmluvy o revolvingovom úvere číslo\n\n\tXXXXXXXXXX všetky jeho osobné údaje a taktiež údaje o tom, že je zamestnancom spoločnosti Euro\n\n\tMoney Slovensko, spol. s r.o., s čistým mesačným príjmom vo výške 700,-eur, čo sa nezakladalo na\n\n\tpravde, následne zmluvu o hotovostnom úvere a zmluvu o revolvingovom úvere za P. O. podpísal, založil\n\n\tna neho účet v mBank č. XXXXXXXXXX/XXXX a predložil k zmluve o úvere falošné výpisy z tohto účtu,\n\n\tna uvedený účet boli zaslané finančné prostriedky z úveru vo výške 1.400,- eur, pričom z bankomatu\n\n\tSlovenskej sporiteľne v Novákoch P. B. a P. O. vybrali dňa 4.3.2014 sumu 700,- eur, P. O. vybral z toho\n\n\tistého bankomatu dňa 4.3.2014 dvakrát po 150,- eur a dňa 5.3.2014 sumu 150,- eur a 40,- eur a P. O.\n\n\tvybral z bankomatu Slovenskej sporiteľne na železničnej stanici v Prievidzi dňa 5.3.2015 sumu 200,- eur,\n\n\tposkytnutý úver sa zaviazal splácať v 60 mesačných splátkach po 57,15,- eur, pričom P. O. uhradil spolu\n\n\t122,- eur, čím spôsobil spoločnosti Home Credit Slovakia, a.s., sídlo Teplická č. 7434/147, Piešťany,\n\n\tIČO: 36234176, tým, že ju uviedli do omylu v otázke splnenia podmienok na poskytnutie úveru alebo na\n\n\tsplácanie úveru, škodu vo výške minimálne 1.738,11,- eur,\n\n\n\n\tobžalovaný P. B.\n\n\tv bode 2/\n\n\n\n\tobvinený P. B. dňa 17.03.2014 v čase o 14.43 hod. z doposiaľ nezisteného miesta z IP adresy\n\n\t195.91.15.28 prostredníctvom internetovej stránky www.minipozicka.sk požiadal v mene E. C., nar.\n\n\tX.X.XXXX, bytom L. Z. V. č. XXX, bez jej vedomia a súhlasu o úver vo výške 100 eur, vypísanú žiadosť\n\n\tprostredníctvom webovej stránky zaslal do spoločnosti MINIHOTOVOSŤ, s.r.o., po schválení žiadosti\n\n\tbola uzatvorená zmluva o úvere č. XXXXXX, na základe ktorej bola suma vo výške 100,- eur zaslaná na\n\n\tbankový účet č. XXXXXX-XXXXXXXXXX/XXXX spoločnosti mBank uvedený v žiadosti o úver, ktorý P.\n\n\tB. založil na F. G., z tohto účtu previedol sumu vo výške 100,- eur na účet č. XXXXXX-XXXXXXXXXX/\n\n\tXXXX spoločnosti mBank, ktorý založil na F. G. a následne previedol z tohto účtu sumu 196,30 eur na\n\n\tďalší účet č. XXXXXX-XXXXXXXXXX vedený v mBank, ktorý založil na F. G., dňa XX.X.XXXX previedol\n\n\tz tohto účtu sumu vo výške 100,- a 196,30,- eur na účet č. XXXXXX-XXXXXXXXXXX spoločnosti mBank,\n\n\tktorý založil na U. G., z ktorého vybral dňa 18.3.2014 o 10:37 z bankomatu VÚB v Novákoch sumu 290,-\n\n\teur, čím uviedol spoločnosť MINIHOTOVOSŤ, s.r.o., Pribinova 25, 811 09 Bratislava, IČO: 35 852 453,\n\n\tdo omylu v otázke splnenia podmienok na poskytnutie úveru alebo na splácanie úveru, a spôsobil jej\n\n\tškodu vo výške 128,- eur, keďže z poskytnutého úveru neboli uhradené žiadne splátky v zmysle zmluvy\n\n\tč. XXXXXX,\n\n\n\n\tobžalovaný P. B., obžalovaný P. O.,\n\n\n\n\tv bode 3/\n\n\n\n\tP. B. po predchádzajúcej dohode s P. O. vylákali úver od spoločnosti CETELEM SLOVENSKO, a.s.,\n\n\ttak, že Juraj Beňadik v presne nezistenom čase vo februári 2014 v Novákoch oslovil P. O., že pre neho\n\n\tvybaví úver, vyžiadal si od neho občiansky, vodičský preukaz a dňa 19.02.2014 v mene P. O. požiadal\n\n\tcez stránku www.cetelem.sk o spotrebiteľský vo výške 2.000 eur, pričom do zmluvy o spotrebiteľskom\n\n\túvere a osobného dotazníka uviedol, že P. O. je zamestnaný v spoločnosti Euro-Money Slovensko, s.r.o.,\n\n\tso sídlom v Prievidzi, Námestie slobody 22, s čistým mesačným príjmom vo výške 700 eur, čo však\n\n\tnebola pravda, založil na P. O. účet v mBank č. XXXXXXXXXX/XXXX a k žiadosti o úver priložil fiktívne\n\n\tvýpisy z účtu, pričom na základe týchto nepravdivých dokladov bol P. O. poskytnutý dňa 21.03.2014 úver\n\n\tč. XXXXXXXXXXXXXX, ktorý sa zaviazal splatiť v 84-roch mesačných splátkach po 50,22 eur, pričom\n\n\tpeniaze z úveru si rozdelili na polovicu, P. O. uhradil len jednu splátku, čím poškodenej spoločnosti\n\n\tCETELEM SLOVENSKO, a.s., so sídlom v Bratislave, Panenská 7, IČO: 35787783, spôsobili škodu vo\n\n\tvýške 3345,72 eur,\n\n\n\n\tobžalovaný P. B.\n\n\n\n\tv bode 4/\n\n\n\n\tdňa 11.04.2014 cez stránku www.cetelem.sk požiadal o poskytnutie úveru vo výške 4500 eur na meno\n\n\tP. F., ktorý o tom nemal žiadnu vedomosť, ktorému dal v presne v nezistenom čase od mesiaca február\n\n\t2014 podpísať osobný dotazník, pričom do zmluvy o úvere a osobného dotazníka uviedol, že P. F. je\n\n\tzamestnaný v spoločnosti Euro-Money Slovensko, s.r.o., so sídlom v Prievidzi, Námestie slobody 22,\n\n\ts čistým mesačným príjmom vo výške 800 eur, čo však nebola pravda, založil na P. F. účet v mBank,\n\n\tč. XXXXXXXXXX/XXXX a k žiadosti o úver priložil fiktívne výpisy z účtu, pričom na základe týchto\n\n\tnepravdivých dokladov mu bol poskytnutý úver č. XXXXXXXXXXXXXX, ktorý mal P. F. splatiť v 96-tich\n\n\tmesačných splátkach po 85,31 eur, pričom súčasťou zmluvy o poskytnutí spotrebiteľského úveru bola\n\n\trovnako zmluva o revolvingovom spotrebiteľskom úvere č. XXXXXXXXXXXXX a vydanie platobnej karty\n\n\tMasterCard č. XXXXXXXXXXXXXXXX, z ktorej P. B. dňa 20.05.2014 v Novákoch a dňa 21.05.2014\n\n\tv Prievidzi vykonal výbery v celkovej výške 1200 eur, pričom z úveru neuhradil ani jednu splátku, čím\n\n\tspoločnosti CETELEM SLOVENSKO, a.s., so sídlom v Bratislave, Panenská 7, IČO: 35787783, spôsobil\n\n\tškodu vo výške 9213,48 eur,\n\n\tobžalovaný P. B.\n\n\n\n\tv bode 5/\n\n\n\n\tdňa 4.4.2014 bez vedomia a súhlasu P. F., nar. XX.X.XXXX, predložil spoločnosti Consumer Finance\n\n\tHolding, a.s., v pobočke v Prievidzi, zmluvu o poskytnutí najľahšej pôžičky číslo XXXXXXXXXX, s\n\n\túdajmi a podpisom P. F., nar. XX.X.XXXX, bytom Z., O. XX/X, spolu s dvomi dokladmi totožnosti P. F., za\n\n\túčelom získania úveru vo výške 3000,-eur, pričom v úverovej zmluve uviedol, že P. F. je zamestnancom\n\n\tspoločnosti Euro - Money Slovensko, s.r.o., kde bola konateľkou matka obžalovaného, s príjmom 750,-\n\n\teur, k čomu predložil výplatné pásky, potvrdenie zamestnávateľa a výpisy z účtu, pričom uvedené\n\n\tskutočnosti a predložené doklady neboli pravdivé a finančné prostriedky z poskytnutého úveru vo výške\n\n\t3.000,- eur žiadal poslať na účet č. XXXXXXXXXX/XXXX vedený v mBank, ktorý založil na meno P. F.\n\n\ta z tohto účtu finančné prostriedky previedol na účet č. XXXXXXXXXX/XXXX vedený v mBank, ktorý\n\n\tzaložil pre U. G. a z toho účtu peniaze dňa 7.4.2014 v sume 1500,- eur a dňa 8.4.2014 v sume 1490,- eur\n\n\tv Novákoch z bankomatu Slovenskej sporiteľne, a.s., vybral, čím uviedol spoločnosť Consumer Finance\n\n\tHolding, a.s., Hlavné námestie 12, Kežmarok, IČO: 35 923 130, do omylu v otázke splnenia podmienok\n\n\tna poskytnutie úveru a na splácanie úveru a spôsobil jej tým škodu vo výške 3528,48 eur, pričom z\n\n\tposkytnutého úveru nebola uhradená žiadna splátka v zmysle zmluvy o poskytnutí najľahšej pôžičky\n\n\tč. XXXXXXXXXX,\n\n\n\n\tobžalovaný P. B.\n\n\n\n\tv bode 6/\n\n\n\n\tdňa 18.3.2014 bez vedomia a súhlasu P. F., nar. XX.X.XXXX, uzatvoril v jeho mene so spoločnosťou\n\n\tHome Credit Slovakia, a.s., Teplická č. 7434/147, Piešťany, IČO: 36 234 176, zmluvu o hotovostnom\n\n\túvere a zmluvu o revolvingovom úvere č. XXXXXXXXXX tak, že túto vybavoval telefonicky a do zmluvy\n\n\tuviedol osobné údaje P. F. a tiež údaje o tom, že je zamestnancom spoločnosti A- Invest, spol. s.r.o.,\n\n\tTrenčín, s čistým mesačným príjmom vo výške 810,- eur, zároveň predložil k zmluve výpisy z účtu, ktoré\n\n\tskutočnosti neboli pravdivé, zabezpečil podpísanie zmluvy P. F. bez jeho vedomia a založil P. F. účet\n\n\tv mBank č. XXXXXXXXXX/XXXX, kde dal poslať peniaze z poskytnutého úveru vo výške 1400,- eur,\n\n\ttieto následne dňa 31.3.2014 vo výške 700,- eur a dňa 2.4.2014 vo výške 700,- eur previedol na účet,\n\n\tktorý založil pre U. G. v mBank č. ú. XXXXXXXXXX/XXXX, pričom dňa 1.4.2014 vybral z bankomatu\n\n\tSlovenskej sporiteľne v Novákoch sumu 700,- eur a dňa 2.4.2014 z bankomatu VÚB v Prievidzi sumu\n\n\tvo výške 700,- eur z účtu vedeného na meno U. G., čím uviedol spoločnosť Home Credit Slovakia, a.s.,\n\n\tTeplická č. 7434/147, Piešťany, IČO: 36 234 176, do omylu v otázke splnenia podmienok na poskytnutie\n\n\túveru a na splácanie úveru a spôsobil jej tým škodu vo výške 1723,65 eur, pričom z poskytnutého úveru\n\n\tnebola uhradená žiadna splátka v zmysle zmluvy č. XXXXXXXXXX,\n\n\n\n\tobžalovaný P. B.\n\n\n\n\tv bode 7/\n\n\n\n\tod poškodenej obchodnej spoločnosti Home Credit Slovakia, a.s., vymámil úver vo výške 1.800,- eur,\n\n\ta to tým spôsobil, že dňa 12.8.2014 v presne nezistenom čase v mene a bez súhlasu osoby V. B.,\n\n\tnar. XX.X.XXXX, trvale bytom L. nad Z. XXX, sa počas vybavovania telefonickej pôžičky vydával za\n\n\tneho a uviedol do zmluvy o hotovostnom úvere a o revolvingovom úvere číslo XXXXXXXXXX všetky\n\n\tjeho osobné údaje a taktiež údaje o tom, že je zamestnancom v spoločnosti A-Invest, spol. s r.o.,\n\n\ts čistým mesačným príjmom vo výške 890,- eur, čo sa nezakladalo na pravde, následne zmluvu o\n\n\thotovostnom úvere a o revolvingovom úvere za osobu V. B. podpísal a poskytnuté finančné\n\n\tprostriedky, ktoré boli zaslané na bankový účet číslo XXXXXXXXXX/XXXX vybral vo výške 1.000,- eur\n\n\tdňa 21.8.2014 z bankomatu Tatra banky v Prievidzi, dňa 22.8.2014 vo výške 350,- eur z bankomatu\n\n\tČSOB v Partizánskom a dňa 25.8.2014 vo výške 30,- eur z bankomatu ČSOB v Prievidzi, poskytnutý\n\n\túver sa zaviazal splácať v mesačných splátkach, pričom ani jednu splátku doposiaľ neuhradil, čím\n\n\tspôsobil poškodenej obchodnej spoločnosti Home Credit Slovakia, a.s., so sídlom Teplická č. 7434/147,\n\n\tPiešťany, IČO: 36 234 176, škodu v celkovej výške 3127,20 eur,\n\n\n\n\tobžalovaný P. obžalovaný P.,\n\n\n\n\tv bode 8/\n\n\n\n\tpo vzájomnej predchádzajúcej dohode dňa 16.4.2013 v pobočke Slovenskej sporiteľne, a.s. v Prievidzi,\n\n\tna základe žiadosti o úver zo dňa 8.4.2013, obvinený P. B. okrem iného predložil potvrdenie o príjme\n\n\tna základe daňového priznania za rok 2012 s ročným príjmom 10580,- eur a daňové priznanie k dani\n\n\tz príjmov fyzickej osoby za rok 2012, ktoré mu vypracoval obvinený P. B. za účelom získania úveru\n\n\tod Slovenskej sporiteľne, a.s., pričom údaje uvedené v predložených dokladoch neboli pravdivé a na\n\n\tzáklade týchto bola medzi P. B. a Slovenskou sporiteľnou, a.s., dňa 17.4.2013 uzatvorená zmluva o\n\n\tsplátkovom úvere a bol mu poskytnutý úver vo výške 6000,-eur, ktorý bol povinný splácať v mesačných\n\n\tsplátkach vo výške 119,21 eur počnúc 26.5.2013, tento však v zmysle splátkového kalendára nesplácal,\n\n\ts výnimkou sumy 583,38 eur, čím spôsobili Slovenskej sporiteľni, a.s., Tomášikova 48, 832 37 Bratislava,\n\n\tIČO: 00151 653, škodu vo výške 7.911,79 eur,\n\n\n\n\tteda:\n\n\n\n\n\n\t· obžalovaný P. B.\n\n\n\n\tv bode 1/, 2/, 3/, 4/, 5/, 6/, 7/,\n\n\n\n\tsčasti sám sčasti spoločným konaním vylákal od iného úver tým, že ho uviedol do omylu v otázke\n\n\tsplnenia podmienok na poskytnutie úveru a spôsobil tým väčšiu škodu,\n\n\n\n\t· obžalovaný P. O.\n\n\n\n\tv bode 1/\n\n\n\n\tposkytol inému pomoc, aby vylákal od iného úver tým, že ho uviedol do omylu v otázke splnenia\n\n\tpodmienok na jeho poskytnutie a spôsobil tak malú škodu,\n\n\n\n\tv bode 3/\n\n\n\n\tspoločným konaním vylákal od iného úver tým, že ho uviedol do omylu v otázke splnenia podmienok na\n\n\tposkytnutie úveru a spôsobil tým väčšiu škodu\n\n\n\n\t· obžalovaný P. B., obžalovaný P. B.\n\n\n\n\tv bode 8/\n\n\n\n\tspoločným konaním vylákal od iného úver tým, že ho uviedol do omylu v otázke splnenia podmienok na\n\n\tposkytnutie úveru a spôsobil tým väčšiu škodu,\n\n\ttým spáchali:\n\n\n\n\t· obžalovaný P. B.\n\n\n\n\tv bode 1/, 2/, 3/, 4/, 5/, 6/, 7/,\n\n\n\n\tpokračovací zločin úverového podvodu podľa § 222 odsek 1, 3 písmeno a) Trestného zákona, sčasti\n\n\tsám, sčasti v spolupáchateľstve podľa § 20 Trestného zákona,\n\n\n\n\t· obžalovaný P. O.\n\n\n\n\tv bode 1/\n\n\n\n\tprečin úverového podvodu podľa § 222 odsek 1 Trestného zákona spáchaného formou účastníctva\n\n\tpodľa § 21 odsek 1 písmeno d) Trestného zákona,\n\n\n\n\tv bode 3/\n\n\n\n\tzločin úverového podvodu podľa § 222 odsek 1, 3 písmeno a) Trestného zákona, v spolupáchateľstve\n\n\tpodľa § 20 Trestného zákona,\n\n\n\n\t· obžalovaný P. B., obžalovaný P. B.\n\n\n\n\tv bode 8/\n\n\n\n\tzločin úverového podvodu podľa § 222 odsek 1, 3 písmeno a) Trestného zákona formou\n\n\tspolupáchateľstva podľa § 20 Trestného zákona,\n\n\n\n\ta za to sa\n\n\n\n\todsudzujú:\n\n\n\n\n\n\t· Obžalovaný P. B.\n\n\n\n\tPodľa § 222 odsek 3 Trestného zákona, s použitím § 42 odsek 2 Trestného zákona, § 36 písmeno l)\n\n\tTrestného zákona, § 37 písmeno h) Trestného zákona, k úhrnnému trestu odňatia slobody v trvaní 4\n\n\t(štyri) a pol roka nepodmienečne.\n\n\n\n\tPodľa § 48 odsek 2 písmeno a) Trestného zákona sa na výkon uloženého trestu odňatia slobody\n\n\tzaraďuje do ústavu na výkon trestu s minimálnym stupňom stráženia.\n\n\n\n\t· Obžalovaný P. B.\n\n\tPodľa § 222 odsek 3 Trestného zákona, s použitím § 42 odsek 1 Trestného zákona, § 41 odsek 2\n\n\tTrestného zákona, § 36 písmeno l) Trestného zákona, § 37 písmeno h), m) Trestného zákona, Trestného\n\n\tzákona § 38 odsek 7 Trestného zákona, k súhrnnému trestu odňatia slobody v trvaní 3 (tri) roky\n\n\tnepodmienečne.\n\n\n\n\n\n\tPodľa § 48 odsek 2 písmeno b) Trestného zákona sa na výkon uloženého trestu odňatia slobody\n\n\tzaraďuje do ústavu na výkon trestu so stredným stupňom stráženia.\n\n\n\n\tPodľa § 42 odsek 2 Trestného zákona súd zároveň zrušuje výrok o treste trestného rozkazu Okresného\n\n\tsúdu Spišská Nová Ves sp.zn. 2T/20/2014 zo dňa 17.10.2014, právoplatný 7.11.2014, ako i všetky na\n\n\tto nadväzujúce rozhodnutia, ak vzhľadom na zmenu, ku ktorej došlo zrušením, stratili svoj podklad.\n\n\n\n\t· Obžalovaný P. O.\n\n\n\n\tPodľa § 222 odsek 3 Trestného zákona, s použitím § 41 odsek 2 Trestného zákona, § 36 písmeno j), l)\n\n\tTrestného zákona, § 38 odsek 3 Trestného zákona, § 51 odsek 1 Trestného zákona k úhrnnému trestu\n\n\todňatia slobody v trvaní 3 (troch) rokov s probačným dohľadom nad správaním obvineného v skúšobnej\n\n\tdobe, výkon ktorého sa mu podľa § 49 odsek 1 písmeno a) Trestného zákona a § 51 odsek 2 Trestného\n\n\tzákona podmienečne odkladá na skúšobnú dobu v trvaní 30 (tridsať) mesiacov.\n\n\n\n\tPodľa § 51 odsek 3 písmeno c) Trestného zákona sa obžalovanému zakazuje v skúšobnej dobe stretávať\n\n\tsa s osobou P. B., nar. XX.X.XXXX.\n\n\n\n\tPodľa § 51 odsek 4 písmeno g) Trestného zákona sa obžalovanému ukladá povinnosť v súčinnosti s\n\n\tprobačným a mediačným úradníkom podrobiť sa v skúšobnej dobe sociálnemu výcviku.\n\n\n\n\tPodľa § 287 odsek 1 Trestného poriadku je obžalovaný P. B. povinný nahradiť spoločnosti Home\n\n\tCredit, Slovakia, a.s., Teplická č. 7434/147 Piešťany, IČO: 36234176, škodu vo výške 6200 eur,\n\n\tpoškodenému Consumer, Financ Holding, a.s., Hlavné námestie 12, Kežmarok, IČO 35923130, škodu\n\n\tvo výške 3528,48 eur, poškodenému Mini Pohotovosť, s.r.o., Pribinova 25, Bratislava, IČO: 35852453,\n\n\tškodu vo výške 128 eur, poškodenému Cetelem Slovensko, a.s., Panenská 7, Bratislava, IČO 35787783,\n\n\tškodu vo výške 4500 eur.\n\n\n\n\tPodľa § 287 odsek 1 Trestného poriadku obžalovaní P. B. a P. O. sú povinní spoločne a nerozdielne\n\n\tnahradiť poškodenej strane Cetelem Slovensko, a.s., Panenská 7, Bratislava, IČO 35787783, škodu vo\n\n\tvýške 2000 eur.\n\n\n\n\tPodľa § 287 odsek 1 Trestného poriadku obžalovaný P. B. a obžalovaný P. B. sú povinní spoločne\n\n\ta nerozdielne nahradiť poškodenému Slovenská sporiteľňa, a.s., Tomášikova 48, Bratislava, IČO:\n\n\t00151653, škodu vo výške 6000 eur.\n\n\n\n\tPodľa § 288 odsek 2 Trestného poriadku súd poškodených Mini Pohotovosť, s.r.o., Pribinova 25,\n\n\tBratislava, IČO: 35852453, Home Credit, Slovakia, a.s., Teplická č. 7434/147 Piešťany, IČO: 36234176,\n\n\tCetelem Slovensko, a.s., Panenská 7, Bratislava, IČO 35787783 Slovenská sporiteľňa, a.s., Tomášikova\n\n\t48, Bratislava, IČO: 00151653, so zvyškom nároku na náhradu škody odkazuje na občianske súdne\n\n\tkonanie.\n\n\n\n\n\n\tPodľa § 288 odsek 2 Trestného poriadku súd poškodených Mini Pohotovosť, s.r.o., Pribinova 25,\n\n\tBratislava, IČO: 35852453, Home Credit, Slovakia, a.s., Teplická č. 7434/147 Piešťany, IČO: 36234176,\n\n\tCetelem Slovensko, a.s., Panenská 7, Bratislava, IČO 35787783 Slovenská sporiteľňa, a.s., Tomášikova\n\n\t48, Bratislava, IČO: 00151653, so zvyškom nároku na náhradu škody odkazuje na občianske súdne\n\n\tkonanie.\n\n\n\n\n\n\todôvodnenie:\n\n\n\n\n\n\tSúd na hlavnom pojednávaní v zmysle § 257 odsek 7 Trestného poriadku prijal vyhlásenie obžalovaného\n\n\tP. B. (ďalej len obžalovaný v 1. rade) o uznaní viny za skutky uvedené v obžalobe prokurátora sp. zn.\n\n\t2Pv 443/14, 2Pv 515/14, 2Pv 364/15, 2Pv 235/15, obžalovaného P. O. (ďalej len obžalovaný v 2. rade)\n\n\to uznaní viny za skutky uvedené v obžalobe prokurátora 2Pv 515/14 a 2Pv 364/15 a obžalovaného P. B.\n\n\t(ďalej len obžalovaný v 3. rade) o nepopretí viny za skutok uvedený v obžalobe prokurátora 2Pv 443/14,\n\n\ta súčasne rozhodol, že dokazovanie v rozsahu priznaných skutkov nevykoná a vykoná dokazovanie v\n\n\trozsahu výroku o treste a náhrady škody, okrem veci podanej obžaloby č.2Pv 364/15, kde dokazovanie\n\n\tk výroku o náhrade škody nevykonával.\n\n\n\n\tVzhľadom na prijaté vyhlásenie obžalovaných o uznaní viny mal súd preukázané, že obžalovaný v 1.\n\n\trade v bode 1/, 2/, 3/, 4/, 5/, 6/, 7/, sčasti sám sčasti spoločným konaním vylákal od iného úver tým, že ho\n\n\tuviedol do omylu v otázke splnenia podmienok na poskytnutie úveru a spôsobil tým väčšiu škodu, v bode\n\n\t8/ - spoločným konaním vylákal od iného úver tým, že ho uviedol do omylu v otázke splnenia podmienok\n\n\tna poskytnutie úveru a spôsobil tým väčšiu škodu, čím tak po stránke subjektívnej ako i objektívnej\n\n\tnaplnil zákonné znaky skutkovej podstaty v bode 1/, 2/, 3/, 4/, 5/, 6/, 7/, pokračovací zločin úverového\n\n\tpodvodu podľa § 222 odsek 1, 3 písmeno a) Trestného zákona, sčasti sám, sčasti v spolupáchateľstve\n\n\tpodľa § 20 Trestného zákona, v bode 8/ - zločin úverového podvodu podľa § 222 odsek 1, 3 písmeno a)\n\n\tTrestného zákona, formou spolupáchateľstva podľa § 20 Trestného zákona, obžalovaný v 2. rade v bode\n\n\t1/ - prečin úverového podvodu podľa § 222 odsek 1 Trestného zákona, spáchaného formou účastníctva\n\n\tpodľa § 21 odsek 1 písmeno d) Trestného zákona, v bode 3/ - zločin úverového podvodu podľa § 222\n\n\todsek 1, 3 písmeno a) Trestného zákona, v spolupáchateľstve podľa § 20 Trestného zákona, obžalovaný\n\n\tv 3. rade v bode 8/ - zločin úverového podvodu podľa § 222 odsek 1, 3 písmeno a) Trestného zákona,\n\n\tformou spolupáchateľstva podľa § 20 Trestného zákona.\n\n\n\n\tSúd vypočul obžalovaných.\n\n\n\n\tObžalovaný v 1. rade vypovedal, že urobil vyhlásenie o uznaní viny za všetky skutky, pre ktoré boli\n\n\tna jeho osobu podané obžaloby, tieto skutky úprimne ľutuje, škodu, ktorú svojím konaním spôsobil,\n\n\tnahradí. Zo spôsobnej škody nebola ním uhradená žiadna suma. Nenamietal výšku istiny, teda výšku\n\n\tposkytnutého úveru, namietal len výšku úrokov z poskytnutých úverov. Škoda bola spôsobená len vo\n\n\tvýške úveru, príslušenstvo je iná suma. Nie je zamestnaný, nie je ani evidovaný na úrade práce. Je\n\n\tslobodný, bezdetný. Je naďalej konateľ obchodnej spoločnosti, v ktorej však nemá žiaden príjem.\n\n\n\n\tObžalovaný v 2. rade vypovedal, spáchanie trestnej činnosti, ktorú mu kladú za vinu obe podané\n\n\tobžaloby, priznáva, jej spáchanie úprimne ľutujem. Je zamestnaný v spoločnosti CZ Slovensko ako\n\n\toperátor, kde dostáva v čistom 220 eur. Je rozvedený, nemá žiadnu vyživovaciu povinnosť.\n\n\n\n\tObžalovaný v 3. rade vypovedal, že nepopiera spáchanie skutku, pre ktorý bola na jeho osobu podaná\n\n\tobžaloba, teda priznával sa k spáchaniu tohto skutku, spáchanie tejto trestnej činnosti úprimne ľutuje.\n\n\tJe bez pracovného pomeru, nie je ani evidovaný na úrade práce, je však čiastočný invalidný dôchodca\n\n\tpre zdravotné problémy. Poberá invalidný dôchodok vo výške 156 eur, na ktorý má však exekúciu.\n\n\tJe ženatý, má 4 deti, na tri deti platí vyživovaciu povinnosť, pretože deti sú zverené matke I. B. a s\n\n\tterajšom manželkou má i maloleté 5 mesačné dieťa - syna, ktorý je v ich výchove. Manželka T. je na\n\n\tmaterskej dovolenke, je poberateľkou len rodičovského príspevku vo výške asi 236 eur. Má však tiež\n\n\tďalšiu vyživovaciu povinnosť.\n\n\n\n\tSúd sa oboznámil i s listinnými dôkazmi, pripojenými trestnými spismi Okresného súdu Prievidza sp. zn.\n\n\t0Tp/90/2013, sp. zn. 1T/200/2013, sp. zn. 3T/100/2008, sp. zn.1T/19/2015, Okresného súdu Spišská\n\n\tNová Ves sp. zn. 2T/20/2014, z ktorých vyplýva charakteristika osôb obžalovaných a vyplýva z nich, že\n\n\tobžalovaný v 1. rade bol v minulosti postihnutý v priestupkovo konaní opakovane za priestupky rôznej\n\n\tpovahy, na obžalovaného sa hľadí, akoby súdne trestaný nebol. Obžalovaný v 2. rade nebol postihnutý\n\n\tv priestupkovom konaní, v mieste bydliska požíva dobrú povesť, nebol doposiaľ súdne trestaný.\n\n\tObžalovaný v 3. rade bol postihnutý v priestupkovo konaní opakovane za priestupky rôznej povahy, v\n\n\tposledných 10-tich rokoch bol 4-krát súdne trestaný pre rôznu trestnú činnosť, vo veci Okresného súdu\n\n\tPrievidza sp. zn. 3T/100/08 bol rozsudkom zo dňa 3.9.2008, ktorý nadobudol právoplatnosť 19.9.2008 ,\n\n\tuznaný vinným i zo zločinu lúpeže podľa § 188 odsek 1, 2 písmeno c) Trestného zákona a iné, za čo\n\n\tmu bol uložený úhrnný trest odňatia slobody v trvaní 5 rokov a 5 mesiacov nepodmienečne, pre výkon\n\n\tktorého bol zaradený do ústavu na výkon trestu odňatia slobody s minimálnym stupňom stráženia, z\n\n\tvýkonu tohto trestu bol podmienečne prepustený uznesením Okresného súdu Trnava sp. zn. 5Pp/115/12\n\n\tzo dňa 24.10.2012 so skúšobnou dobou v trvaní 2 rokov, teda je nesporné, že sa opätovne dopustil\n\n\tzločinu a trestnej činnosti sa dopustil v čase plynutia skúšobnej doby podmienečného prepustenia z\n\n\tpredchádzajúceho výkonu trestu odňatia slobody, krátko po prepustení z výkonu trestu.\n\n\n\n\tPri ukladaní trestu súd, zohľadniac základné zásady ukladania trestu, zohľadniac ustanovenie § 34\n\n\todsek 1 Trestného zákona, pri určovaní druhu a výmery trestu, zohľadniac a vzhliadnuc u všetkých troch\n\n\tobžalovaných jednu poľahčujúcu okolnosti v zmysle § 36 písmeno l) Trestného zákona - okolnosť, že\n\n\tsa priznali a oľutovali trestnú činnosť, u obžalovaného v 2. existenciu i poľahčujúcej okolnosti v zmysle\n\n\t § 36 písmeno j) Trestného zákona, že viedol riadny život, neexistenciu žiadnej priťažujúcej okolnosti v\n\n\tzmysle § 37 Trestného zákona, a teda u jeho, osoby prevyšujúci pomer poľahčujúcich okolností nad\n\n\tpriťažujúcimi okolnosťami a tým i použitie a úprava trestnej sadzby, z ktorej súd pri ukladaní trestu\n\n\tvychádzal za použitia § 38 odsek 3 Trestného zákona, u obžalovaného v 1. rade existenciu priťažujúcej\n\n\tokolnosti v zmysle § 37 písmeno h) Trestného zákona - spáchal viac trestných činov, a teda vyrovnaný\n\n\tpomer poľahčujúcich a priťažujúcich okolností a pri ukladaní trestu použitie ustanovenia Trestného\n\n\tzákona o ukladaní trestu úhrnného, u obžalovaného v 3. rade existenciu priťažujúcej okolnosti v zmysle\n\n\t § 37 písmeno h) Trestného zákona - spáchal viac trestných činov a priťažujúcej okolnosti v zmysle\n\n\t § 37 písmeno m) Trestného zákona - okolnosť, že už bol za trestný čin odsúdený, a pretože tohto\n\n\tobžalovaného súd odsudzoval za skutok, ktorý spáchal skôr ako bol súdom prvého stupňa vyhlásený\n\n\tiný odsudzujúci rozsudok za jeho iný trestný čin, ukladal mu trest súhrnný za použitia § 42 odsek 1\n\n\tTrestného zákona, pretože ukladal trest súhrnný za použitia ustanovenia Trestného zákona o ukladaní\n\n\ttrestu úhrnného podľa § 41 odsek 2 Trestného zákona a hoci opätovne spáchal, vzhľadom na odsúdenie\n\n\tOkresného súdu Prievidza sp. zn. 3T/100/08 - zločin, bol súd názoru, že použitie ustanovenia § 38 odsek\n\n\t5 Trestného zákona by bolo pre páchateľa neprimerane prísne, pri ukladaní trestu použil i ustanovenia\n\n\t § 38 odsek 7 Trestného zákona, zohľadniac spôsob spáchania činu, okolnosti, za akých došlo k\n\n\tspáchaniu trestného činu, jeho následok, berúc do úvahy i ostatné okolnosti vyplývajúce z ustanovenia\n\n\t § 34 odsek 4 Trestného zákona a potom súd dospel k záveru, že na prevýchovu obžalovaného, no\n\n\tpredovšetkým na ochranu spoločnosti nie je dostačujúce pôsobiť na obžalovaných v 1. a 3. rade trestom,\n\n\taký bol v záverečnej reči navrhovaný tak obhajobou ako i prokurátorom, teda trest odňatia slobody s\n\n\tpodmienečným odkladom i keď s probačným dohľadom nad správaním obvinených v dlhšej skúšobnej\n\n\tdobe. Obžalovaný v 1. rade bol hlavným určujúcim páchateľom, ktorý bol hlavným zosnovateľom\n\n\tjednotlivých skutkov, výška ním spôsobenej škody sa svojou výškou blíži k škode majúcej povahu\n\n\tznačnej škody. Obžalovaný v 3. rade sa daného skutku dopustil krátko po tom, čo bol podmienečne\n\n\tprepustený z výkonu trestu odňatia slobody predchádzajúceho odsúdenia za veľmi závažný úmyselný\n\n\ttrestný čin, trest na jeho osobu nemal dostatočný prevýchovný účinok, čo možno vidieť i v ďalšom jeho\n\n\tspôsobe života, kedy sa dopustil ďalšej trestnej činnosti (tak ako to vyplynulo z oboznámených listinných\n\n\tdôkazov) . U obžalovaného v 1. rade ako zákonný a dôvodný potom súd videl trest odňatia slobody v\n\n\ttrvaní 4 (štyri) a pol roka nepodmienečne, pre výkon ktorého zaradil obžalovaného do ústavu na výkon\n\n\ttrestu s minimálnym stupňom stráženia za použitia § 48 odsek 2 písmeno a) Trestného zákona. U\n\n\tobžalovaného v 2. rade súhrnný trest odňatia slobody v trvaní 3 (tri) roky nepodmienečne, pre výkon\n\n\tktorého ho podľa § 48 odsek 2 písmeno b) Trestného zákona (pretože bol v posledných 10-tich rokoch\n\n\tvo výkone trestu odňatia slobody) zaradil do ústavu na výkon trestu so stredným stupňom stráženia.\n\n\tSúčasne podľa § 42 odsek 2 Trestného zákona súd zároveň zrušuje výrok o treste trestného rozkazu\n\n\tOkresného súdu Spišská Nová Ves sp.zn. 2T/20/2014 zo dňa 17.10.2014, právoplatný 7.11.2014, ako\n\n\ti všetky na to nadväzujúce rozhodnutia, ak vzhľadom na zmenu, ku ktorej došlo zrušením, stratili svoj\n\n\tpodklad. U obžalovaného v 3. rade, vzhľadom na postoj obžalovaného, vyjadrený jeho priznaním a\n\n\toľutovaním spáchania trestnej činnosti, jeho doterajší spôsob života, fakt, že išlo o jeho prvý rozpor\n\n\tso zákonom, súd dospel k záveru, že na obžalovaného nie je potrebné už v tomto štádiu konania\n\n\tpôsobiť trestom spojeným s odňatím slobody a že trest - trest odňatia slobody v trvaní 3 rokov s\n\n\tprobačným dohľadom nad správaním obvineného v skúšobnej dobe, výkon ktorého sa mu podľa §\n\n\t49 odsek 1 písmeno a) Trestného zákona a § 51 odsek 2 Trestného zákona podmienečne odkladá\n\n\tna skúšobnú dobu v trvaní 30 (tridsať) mesiacov, za súčasného uloženia zákazu podľa § 51 odsek 3\n\n\tpísmeno c) Trestného zákona sa v skúšobnej dobe stretávať sa s osobou P. B., nar. XX.X.XXXX, a\n\n\tuloženou povinnosťou podľa § 51 odsek 4 písmeno g) Trestného zákona sa v súčinnosti s probačným\n\n\ta mediačným úradníkom podrobiť v skúšobnej dobe sociálnemu výcviku, v dostatočnej miere splní účel\n\n\ttrestu z pohľadu tak individuálnej ako i generálnej prevencie.\n\n\n\n\tTakéto tresty potom súd považoval za zákonné, primerané a dôvodné.\n\n\n\n\tSúd vykonal dokazovanie i k výroku o náhrade škody, oboznámil sa s výpoveďami svedkov -\n\n\tsplnomocnencov poškodených strán z prípravného konania. Poškodené strany prostredníctvom svojich\n\n\tsplnomocnencov Ing. B., uplatňovali škody vo výškach - spoločnosť Cetelem Slovensko, a.s., Bratislava,\n\n\tvo výške 8168,33 eur, spoločnosť Home Credit Slovakia, a.s., Piešťany, vo výške 1978,66 eur,\n\n\t17023,65 eur, spoločnosť Consumer Financ Holding, a.s., Kežmarok, vo výške 1738,11 eur, Slovenská\n\n\tsporiteľňa, a.s., Bratislava, vo výške 7496,11 eur, spoločnosť Mini pohotovosť, s.r.o., Bratislava,\n\n\tuplatňovala škodu vo výške 443,30 eur. Vychádzajúc z výšky uplatnenej škody, no predovšetkým zo\n\n\tsúm výšky spôsobenej škody vylákaných úverov ustálených v skutkových vetách jednotlivých skutkov,\n\n\tzodpovednosti toho ktorého obžalovaného za spôsobenú škodu, súd podľa § 287 odsek 1 Trestného\n\n\tporiadku obžalovaného v 1. rade zaviazal k povinnosti nahradiť spoločnosti Home Credit, Slovakia, a.s.,\n\n\tTeplická č. 7434/147 Piešťany, IČO: 36234176, škodu vo výške 6200 eur, poškodenému Consumer,\n\n\tFinanc Holding, a.s., Hlavné námestie 12, Kežmarok, IČO 35923130, škodu vo výške 3528,48 eur,\n\n\tpoškodenému Mini Pohotovosť, s.r.o., Pribinova 25, Bratislava, IČO: 35852453, škodu vo výške 128 eur,\n\n\tpoškodenému Cetelem Slovensko, a.s., Panenská 7, Bratislava, IČO 35787783, škodu vo výške 4500\n\n\teur, obžalovaného v 1. rade a obžalovaného v 2 . rade k povinnosti spoločne a nerozdielne nahradiť\n\n\tpoškodenej strane Cetelem Slovensko, a.s., Panenská 7, Bratislava, IČO: 35787783, škodu vo výške\n\n\t2000 eur, obžalovaného v 1. rade a obžalovaného v 3. rade k povinnosti spoločne a nerozdielne nahradiť\n\n\tpoškodenému Slovenská sporiteľňa, a.s., Tomášikova 48, Bratislava, IČO: 00151653, škodu vo výške\n\n\t6000 eur.\n\n\n\n\tPodľa § 288 odsek 2 Trestného poriadku súd poškodených Mini Pohotovosť, s.r.o., Pribinova\n\n\t25, Bratislava, IČO: 35852453, Home Credit, Slovakia, a.s., Teplická č. 7434/147, Piešťany, IČO:\n\n\t36234176, Cetelem Slovensko, a.s., Panenská 7, Bratislava, IČO 35787783, Slovenská sporiteľňa, a.s.,\n\n\tTomášikova 48, Bratislava, IČO: 00151653, so zvyškom nároku na náhradu škody odkázal na občianske\n\n\tsúdne konanie.\n\n\n\n\tPoučenie:\n\n\n\n\n\n\tProti tomuto rozsudku je možné podať odvolanie v lehote 15 dní odo dňa oznámenia rozsudku,\n\n\tprostredníctvom tunajšieho súdu ku Krajskému súdu Trenčín.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}