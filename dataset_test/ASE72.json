{"sud_guid": "", "sud_typ": "", "sud_nazov": "Okresný súd Kežmarok", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "9T/42/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Kežmarok\n\nSpisová značka:                      9T/42/2017\n\nIdentifikačné číslo súdneho spisu:   8417010313\n\nDátum vydania rozhodnutia:           07. 08. 2017\n\nMeno a priezvisko sudcu, VSÚ:        JUDr. Juraj Fujerik\n\nECLI:                                ECLI:SK:OSKK:2017:8417010313.1\n\n\n\n\n\n\tUznesenie\n\n\n\n\tOkresný súd Kežmarok samosudcom JUDr. Jurajom Fujerikom v trestnej veci obž. S. S., R.. XX.X.XXXX\n\n\tC. J., T. D. J., V. K. XXXX/X, pre prečin porušovania autorského práva podľa § 283 ods. 1, ods. 2 písm.\n\n\ta), písm. d) Trestného zákona\n\n\n\n\trozhodol:\n\n\n\n\n\n\tPodľa § 241 ods. 1 písm. g) Trestného poriadku v spojení s § 216 ods. 1 Trestného poriadku\n\n\tsúd podmienečne zastavuje trestné stíhanie obžalovaného S. S. pre skutok právne kvalifikovaný\n\n\tako prečin porušovania autorského práva podľa § 283 ods. 1, ods. 2 písm. a), písm. d) Trestného\n\n\tzákona, ktorého sa mal dopustiť tak, že obžalovaný vystupujúc pod prezývkou S. najmenej v\n\n\tobdobí od 20.1.2014 do 12.10.2016 v meste J. R. O. V. K. XXXX/X v byte z počítačového\n\n\tsystému s IP adresami 178.40.14.16, 178.40.124.82, 212.5.202.13 a 178.40.54.64 prostredníctvom\n\n\tuzlu „PePeK.CzDC.org:4861“ neoprávnene poskytoval iným užívateľom internetu voľne na stiahnutie\n\n\tchránené hudobné diela a to bez súhlasu oprávnenej osoby v objeme počítačových dát najmenej 77,65\n\n\tGb, ku ktorým majú majetkové práva výrobcovia zvukových záznamov v zastúpení ČNS IFPI, Slavíkova\n\n\t15, Praha, čím týmto konaním spôsobil škodu najmenej vo výške 7.876 €.\n\n\n\n\tPodľa § 216 ods. 2 Trestného poriadku súd určuje skúšobnú dobu podmienečného zastavenia trestného\n\n\tstíhania v trvaní 3 (troch) rokov.\n\n\n\n\tPodľa § 216 ods. 3 Trestného poriadku súd ukladá obžalovanému povinnosť v priebehu skúšobnej doby\n\n\tnahradiť poškodenému ČNS IFPI, Slavíkova 15, Praha, IČO: 00552518, škodu vo výške 3.938 €.\n\n\n\n\todôvodnenie:\n\n\n\n\n\n\tProkurátor Okresnej prokuratúry v Kežmarku podal dňa 7.6.2017 na obžalovaného O. S. obžalobu pre\n\n\tskutok, ktorý po právnej stránke kvalifikoval ako prečin porušovania autorského práva podľa § 283 ods.\n\n\t1, ods. 2 písm. a), písm. d) Trestného zákona, ktorého sa mal obžalovaný dopustiť tak, ako je to uvedené\n\n\tvo výroku tohto uznesenia.\n\n\n\n\tPodľa § 241 ods. 1 písm. g) Trestného poriadku obžalobu podanú na súde pre prečin a zločin s hornou\n\n\thranicou trestnej sadzby neprevyšujúcou osem rokov preskúma samosudca a podľa jej obsahu a obsahu\n\n\tspisu trestné stíhanie podmienečne zastaví podľa § 216 ods. 1.\n\n\n\n\tPodľa § 216 ods. 1, 2 Trestného poriadku, v konaní o prečine, na ktorý zákon ustanovuje trest odňatia\n\n\tslobody, ktorého horná hranica neprevyšuje päť rokov, môže prokurátor so súhlasom obvineného po\n\n\tvznesení obvinenia do podania obžaloby na návrh policajta alebo aj bez návrhu podmienečne zastaviť\n\n\ttrestné stíhanie, ak\n\n\n\n\ta) vyhlási, že spáchal skutok, za ktorý je stíhaný, a nie sú odôvodnené pochybnosti o tom, že jeho\n\n\tvyhlásenie bolo vykonané slobodne, vážne a zrozumiteľne,\n\n\tb) nahradil škodu, ak bola činom spôsobená, alebo s poškodeným o jej náhrade uzavrel dohodu alebo\n\n\turobil iné potrebné opatrenia na jej náhradu,\n\n\n\n\tc) vzhľadom na osobu obvineného, s prihliadnutím na jeho doterajší život a na okolnosti prípadu možno\n\n\ttakéto rozhodnutie považovať za dostačujúce.\n\n\n\n\tV uznesení o podmienečnom zastavení trestného stíhania sa určí obvinenému skúšobná doba na jeden\n\n\trok až päť rokov. Skúšobná doba sa začína právoplatnosťou uznesenia o podmienečnom zastavení\n\n\ttrestného stíhania.\n\n\n\n\tPodľa § 216 ods. 3 Trestného poriadku Obvinenému, ktorý uzavrel s poškodeným dohodu o náhrade\n\n\tškody, sa v uznesení o podmienečnom zastavení trestného stíhania uloží, aby škodu v priebehu\n\n\tskúšobnej doby uhradil.\n\n\n\n\tPri skutkovej podstate prečinu porušovania autorského práva podľa § 283 ods. 1, ods. 2 písm. a), písm.\n\n\td) Trestného zákona umožňuje zákon uložiť páchateľovi trest odňatia slobody v trvaní do troch rokov.\n\n\n\n\tSúhlas k podmienečnému zastaveniu trestného stíhania dal obžalovaný pri výsluchu v rámci prípravného\n\n\tkonania dňa 10.4.2017 (č.l. 85 až 91 vyšetrovacieho spisu).\n\n\n\n\tZ vyšetrovacieho spisu ďalej vyplýva, že obžalovaný spolu s poškodenou Českou národnou skupinou\n\n\tMedzinárodnej federácie hudobného priemyslu (ČNS IFPI) uzavreli dňa 25.4.2017 dohodu o náhrade\n\n\tškody, v zmysle ktorej sa obžalovaný zaviazal poškodenej strane nahradiť škodu vo výške 3.938 za\n\n\tpodmienok uvedených v tejto dohode.\n\n\n\n\tObžalovaný S. S. vedie riadny život a doposiaľ nebol súdne trestaný. Obžalovaný zároveň splnil aj ďalšie\n\n\tpodmienky, za ktorých je možné podľa citovaného zákonného ustanovenia trestné stíhanie voči nemu\n\n\tpodmienečne zastaviť. Obžalovaný sa k spáchaniu prečinu priznal, pričom nie sú pochybnosti, že jeho\n\n\tvyhlásenie o tom, že spáchal skutok, za ktorý je trestne stíhaný nebolo vykonané slobodne. Obžalovaný\n\n\tzároveň svoje konanie oľutoval a s poškodenou stranou uzavrel dohodu o náhrade spôsobenej škody. Z\n\n\ttýchto dôvodov mal súd za to, že u obžalovaného sú splnené všetky podmienky citovaného zákonného\n\n\tustanovenia, a preto podľa § 241 písm. g) Trestného poriadku v spojení s § 216 ods. 1 Trestného\n\n\tporiadku rozhodol o podmienečnom zastavení trestného stíhania pre skutok, ktorého sa obžalovaný\n\n\tdopustil tak, ako je uvedené vo výrokovej časti tohto uznesenia.\n\n\n\n\tSúd zároveň u obžalovaného určil skúšobnú dobu v trvaní troch rokov, pričom súd mal za to, že skúšobná\n\n\tdoba v tomto trvaní dostatočne preukáže, či v prípade skutku, ktorého sa obžalovaný dopustil, išlo len\n\n\to mimoriadne vybočenie z riadneho spôsobu života, ktorý doposiaľ viedol. V opačnom prípade súd\n\n\trozhodne, a to i počas plynutia skúšobnej doby, že sa v trestnom stíhaní bude pokračovať.\n\n\n\n\tV súlade s § 216 ods. 3 Trestného poriadku, keďže obžalovaný uzavrel s poškodeným dohodu o náhrade\n\n\tškody, súd mu zároveň uložil povinnosť uhradiť túto škodu v priebehu skúšobnej doby.\n\n\n\n\tPoučenie:\n\n\n\n\n\n\tProti tomuto uzneseniu je prípustná sťažnosť do 3 /troch/ dní odo dňa jeho\n\n\tvyhlásenia na Krajský súd v Prešove prostredníctvom tunajšieho súdu\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}