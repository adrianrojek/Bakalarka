{"sud_guid": "", "sud_typ": "", "sud_nazov": "Okresný súd Bratislava I", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/28/2011", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Bratislava I\n\n  Spisová značka:                       2T/28/2011\n\n  Identifikačné číslo súdneho spisu:    1111010282\n\n  Dátum vydania rozhodnutia:            09.12.2011\n\n  Meno a priezvisko sudcu, VSÚ:         JUDr. Stanislav Dutko\n\n  ECLI:                                 ECLI:SK:OSBA1:2011:1111010282.1\n\n  Oblasti právnej úpravy:               Trestné právo - Majetok\n\n  Povaha rozhodnutia:                   Zrušené\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Bratislava I, pred samosudcom. JUDr. Stanislavom Dutkom, na hlavnom pojednávaní\n\n\tkonanom dňa 09.12.2011, v trestnej veci obžalovanej E. C., pre prečin krádeže podľa § 212 ods. 1 Tr.\n\n\tzák., takto\n\n\n\n\tr o z h o d o l :\n\n\n\n\tObžalovaná:\n\n\tE. C., nar. XX.XX.XXXX/XXXX v S. J.,\n\n\tbytom U., F. S. Č.. XXX,\n\n\n\n\ts a u z n á v a z a v i n n ú, ž e\n\n\n\n\tpo tom ako jej bolo oznámené ukončenie spolupráce zo strany konateľky spoločnosti I., s.r.o., IČO: XX\n\n\tXXX XXX, so sídlom v T. na I. K. číslo XX, sa 28.09.2009 v čase o 15.48 hod. v Bratislave na P. K. Č.\n\n\tX, v prevádzkových priestoroch spoločnosti I., s.r.o., dopustila krádeže finančnej hotovosti vo výške 2\n\n\t000,- € z bankového účtu spoločnosti a to tak, že ako vtedajšia zamestnankyňa spoločnosti I., s.r.o.,\n\n\tpriamo v kancelárii spoločnosti, počas pracovnej doby pomocou firemného počítača a pripojenia na\n\n\tinternet cez IP adresu XX.XX.XXX.XXX a pomocou potrebného prístupového mena, hesla a\n\n\tprístupových kódov-GRID karty, ktoré sa nachádzali v kancelárii spoločnosti za použitia služby internet\n\n\tbanking Tatra banka, a.s., získala neoprávnený prístup k účtu spoločnosti I., s.r.o. číslo účtu\n\n\tXXXXXXXXXX vedeného v Tatra banke z ktorého svojvoľne previedla sumu 2 000,- € na účet číslo\n\n\tXXXXXXXXXX vedený v Tatra banke na meno svojej matky C. T., obžalovaná E. C., F.. XX.XX.XXXX,\n\n\ttrvale bytom U., F. S. Č. XXX takto konala na základe svojej svojvôle a bez akéhokoľvek oprávnenia,\n\n\tsvoje konanie sa snažila zakryť tým, že ihneď po čine vystavila fiktívnu faktúru, ktorou ako samostatne\n\n\tzárobkovo činná osoba fakturovala sumu 2000,- € spoločnosti I., s.r.o. za poskytnuté služby, aby takto\n\n\todôvodnila neoprávnený prevod finančných prostriedkov v jej prospech, čím svojím\n\n\n\n\tkonaním spôsobila spoločnosti I., s.r.o., O.: XX XXX XXX, so sídlom v T. na I. K. Č.J. XX, škodu vo\n\n\tvýške 2000,- €,\n\n\n\n\tt e d a\n\n\n\n\tprisvojila si cudziu vec tým, že sa jej zmocnila a spáchala tak malú škodu\n\n\n\n\tč í m s p á c h a l a\n\n\n\n\tprečin krádeže podľa § 212 ods. 1 Tr. zák.\n\n\n\n\tZa to sa\n\n\n\n\to d s u d z u j e:\n\n\n\n\tPodľa § 212 ods. 1 Tr. zák., § 36 písm. j), § 38 ods. 2, ods. 3 Tr. zák. k trestu odňatia slobody v trvaní\n\n\tdva mesiace.\n\n\n\n\tPodľa § 49 ods. 1 písm. a), § 50 ods. 1 Tr. zák. súd výkon trestu podmienečne odkladá na skúšobnú\n\n\tdobu jeden rok.\n\n\n\n\tPodľa § 288 ods. 1 Tr. por. súd poškodenú spol. I., J..S..Z.., P. X, T. s nárokom na náhradu škody\n\n\todkazuje na konanie občianskoprávne.\n\n\n\n\to d ô v o d n e n i e :\n\n\n\n\tOkresný súd Bratislava 1 na hlavnom pojednávaní vykonal dokazovanie na hlavnom pojednávaní s tým,\n\n\tže bola vyslúchnutá tak obžalovaná E. C., ako aj poškodená E. U. a svedkyňa Q. T., oboznámil spisový\n\n\tmateriál a na základe takto vykonaného dokazovania rozhodol rovnako, ako je uvedené vo výrokovej\n\n\tčasti rozsudku.\n\n\n\n\tObžalovaná E. C. na hlavnom pojednávaní pred súdom, zhodne s prípravným konaním poprela\n\n\tspáchanie skutku uvedeného v obžalobe prokurátora. Na svoju obranu uviedla, že je síce pravdou, že s\n\n\tpoškodenou U. spolupracovala od roku 2007, ale v roku 2009, v septembri sa dohodli na ukončení\n\n\tspolupráce. Poškodená jej mala navrhnúť ukončenie spolupráce aj sumu za diskrétnosť vo vzťahu k\n\n\tfirme poškodenej. Tiež sa mali dohodnúť, že obžalovaná vystaví faktúru, ktorá bude v ten deň aj\n\n\tuhradená a ich spolupráca bude ukončená. Ona, teda obžalovaná sa potom vrátila do kancelárie,\n\n\tdokončila svoju prácu a odišla spolu s kolegyňou. Asi za nejakú dobu - dva dni, jej volala pani U., že čo\n\n\tto spravila, že chce peniaze späť. Obžalovaná zostala prekvapená, že jej mala ukradnúť z firemného\n\n\túčtu 2.000,- Eur. To jej nešlo do hlavy, lebo nemala prístup k firemnému účtu a všetky platby mala\n\n\tpoškodená vykonať sama. Potom jej mala\n\n\n\n\tpoškodená písať listy, že chce vymeniť faktúry zo sumy 2.000,- Eur na sumu 700,- Eur. Na otázku\n\n\tobžalovaná uviedla, že suma 2.000,- Eur mala zahŕňať jej odmenu za mesiac september a zvyšná\n\n\tsuma mala byť za diskrétnosť.\n\n\tZo spáchania trestnej činnosti je obžalovaná usvedčovaná predovšetkým výpoveďou pošk. E. U. ktorá\n\n\tna hlavnom pojednávaní pred súdom zhodne s prípravným konaním uviedla, že v deň skutku odišla z\n\n\tpráce do servisu a v dobe keď sa nachádzala v autoservise bola z jej firemného účtu prevedená suma\n\n\t2.000,- Eur. Táto suma mala byť prevedená z počítača ktorý sa nachádza v kancelárii firmy a v tej dobe\n\n\tsa mali vo firme nachádzať obžalovaná C. a svedkyňa T..\n\n\tNa otázku ďalej poškodená uviedla, že v predmetný deň sa dohodla s obžalovanou na ukončení\n\n\tspolupráce avšak o žiadnej sume peňazí sa nebavili, obžalovaná bola platená mesačne sumou okolo\n\n\t700 - 800,- Eur, dohoda znela tak, že obžalovaná mohla zostať pracovať do doby kým si nenájde inú\n\n\tprácu. O prevode sumy 2.000,- Eur sa dozvedela z SMS správy, ktorú má aktivovanú, avšak mobilný\n\n\ttelefón si práve v ten deň zabudla doma, takže o prevode tejto sumy sa dozvedela až po príchode\n\n\tdomov, okolo 16.00 hod., vtedy sa pokúsila kontaktovať obžalovanú, táto ale telefón nedvíhala, keď\n\n\tkontaktovala svedkyňu T., táto telefón zdvihla. Okrem ich dvoch zamestnankýň nikto prístup do\n\n\tkancelárie nemal, v rovnaký deň reklamovala v Tatra banke prevod a žiadala o zastavenie platby,\n\n\tavšak bolo jej vysvetlené, že to nie je možné, v rovnaký deň taktiež podala trestné oznámenie a tiež\n\n\tvymenila zámku.\n\n\tNa otázku poškodená uviedla, že je pravdou, že obžalovanej napísala list kde žiadala aby faktúru na\n\n\tsumu 2.000,- Eur vymenila za sumu 700,- Eur. Bolo to preto, lebo obžalovanej prináležala sumu za\n\n\tvykonanú prácu.\n\n\tNa ďalšie otázky poškodená uviedla, že prístupové kódy k účtu i grid karta potrebná na prístup k účtu\n\n\tboli uložené v šanóne, priamo v kancelárii kde obidve svedkyne vykonávali prácu.\n\n\tPoškodená ďalej uviedla, že v predmetný deň po 15.00 hod., teda v deň skutku banka zaznamenala\n\n\tviacero pripojení cez internet banking na účet spoločnosti I., peniaze boli prevedené presne o 15.48\n\n\thod., išlo asi o 4 pripojenia bez prevodu peňazí, avšak poškodená uviedla, že suma 2.000,- Eur bola\n\n\tzároveň aj maximálnym denným limitom pri prevode peňazí z banky. Poškodená ďalej uviedla, že si\n\n\tuplatňuje sumu 2.000,- Eur a úrok z omeškania vo výške 9% podľa obchodného zákonníka.\n\n\n\n\tSvedkyňa Q. T. vo svojej výpovedi pred súdom uviedla, že v predmetný deň pracovala vo firme I. spolu\n\n\ts obžalovanou, spolu s obžalovanou taktiež odchádzala z firmy. Na otázky ďalej uviedla, že v\n\n\tpredmetný deň obžalovaná a poškodená vyšli vonku z kancelárie, potom sa vrátili a poškodená potom\n\n\tpracovala až do konca toho istého dňa. Čo bolo predmetom rozhovoru to nevedela. Neskôr jej\n\n\tpoškodená U. uviedla, že s obžalovanou sa dohodli, že táto bude pracovať vo firme ešte dva mesiace,\n\n\takoby bola vo výpovednej dobe.\n\n\tNa otázku ďalej svedkyňa uviedla, že každá z nich, teda obžalovaná i svedkyňa mali za chrbtom\n\n\tšanóny firiem ktoré účtovali a obžalovaná mala za chrbtom i šanón firmy I., ktorú účtovala ona.\n\n\tSvedkyňa nemala vedomosť o tom, že v šanónoch má byť heslo alebo grid karta ktoré by sa dali použiť\n\n\tna internet banking. Obžalovaná normálne vykonávala svoju prácu na počítači a odchádzali z firmy\n\n\turčite spolu po 15.48 hod.\n\n\n\n\tNa základe takto vykonaného dokazovania, po vyhodnotení výpovedí i obsahu spisového materiálu súd\n\n\tdospel k záveru, že to mohla byť iba obžalovaná, ktorá v predmetný deň použila prístupové kódy\n\n\tzistené zo šanónov spol. I. a rovnako aj grid kartu Tatra banky, ktorá bola pri nich priložená. Bola to\n\n\tobžalovaná, ktorá mohla a mala dôvod pripojiť sa k účtu spoločnosti a vykonať prevod na účet svojej\n\n\tmatky a bola to iba obžalovaná, ktorá presne o 15.48 hod. mohla mať a mala prístup k firemnému účtu.\n\n\tGrid karta je totiž jedinečná karta ktorá môže byť použitá pre potreby internet bankingu a spolu s\n\n\tprístupovým heslom predstavuje bezpečnostný prvok pre využívanie internetového pripojenia k účtu. Je\n\n\tlogické, že nikto iný ako obžalovaná nemohol použiť zároveň prístupové heslo i grid kartu ak táto sa\n\n\tnachádzala v kancelárii spol. I., avšak obžalovaná pri účtovaní mohla použiť tieto bezpečnostné prvky\n\n\tbez toho, že by o tom ktokoľvek iný, vrátane svedkyne T. mohol vedieť.\n\n\tPripojenie na internet síce bolo avizované SMS správou, keďže však poškodená nemala mobilný\n\n\ttelefón pri sebe nemohla na pripojenie reagovať. Urobila tak až potom, čo toto pripojenie a prevod sumy\n\n\t2.000,- Eur zistila. Konanie poškodenej za daných podmienok je logické a zodpovedajúce skutkovému\n\n\tstavu.\n\n\n\n\tNa druhej strane je nelogické ak obžalovaná tvrdí, že s poškodenou sa dohodli na zaplatení sumy\n\n\t2.000,- Eur, keď táto suma bola prevedená v dobe keď poškodená bola mimo kancelárie, mimo\n\n\tbezpečnostných prvkov a mimo pripojenia na internet. Iné pripojenia totiž v tej deň zaznamenané neboli\n\n\tako pripojenia z kancelárie firmy. Je pravdou, že pripojenie k účtu mohla v dobe skutku realizovať aj\n\n\tsvedkyňa T., avšak správanie tejto svedkyne po skutku, jej normálna komunikácia s poškodenou a\n\n\tnezainteresovanosť na sume 2.000,- Eur sú logicky proti takejto konštrukcii. Naopak bola to\n\n\tobžalovaná, ktorá mala tak dôvod ako aj možnosť sumu 2.000,- Eur previesť, celý postup obžalovanej\n\n\taj s predchádzajúcimi pripojeniami a neúspešnými prevodmi (zrejme vyšších súm ako je denný limit)\n\n\tzároveň svedčia o vine obžalovanej.\n\n\n\n\tNa základe takto vykonaného dokazovania, teda bolo možné ustáliť vinu obžalovanej zhodne so\n\n\tskutkom uvedeným v obžalobe prokurátora.\n\n\n\n\tČo sa týka ukladania trestu súd vyhodnotil aj spôsob spáchania činu a jeho následok, pohnútku a\n\n\tzavinenie páchateľky, osobné pomery páchateľky i osobu samotnú a možnosť jej nápravy, pričom zistil,\n\n\tže na obžalovanú postačí pôsobenie symbolickým trestom, teda hrozbou trestu odňatia slobody na dva\n\n\tmesiace, pričom výkon trestu odložil na základnú skúšobnú dobu jeden rok.\n\n\n\n\tČo sa týka nároku na náhradu škody, súd dospel k záveru, že ďalšie dokazovanie ohľadom náhrady\n\n\tškody presahuje rámec i účel trestného zákona s poukazom na skutočnosť, že poškodená si v rámci\n\n\ttrestného konania uplatnila nárok na náhradu 2.000,- Eur, avšak ako vyplýva zo spisového materiálu\n\n\tspätne priznáva obžalovanej jej nárok na zaplatenie 700,- Eur. Poškodená si navyše uplatnila aj úrok v\n\n\tzmysle obchodného zákonník, pričom už len samotné vyčíslenie skutočnej škody pre potreby náhrady\n\n\tškody presahuje rámec trestného konania a preto súd poškodenú s jej nárokom odkázal na konanie vo\n\n\tveciach občianskoprávnych.\n\n\n\n\tVzhľadom k takto vykonanému dokazovaniu bolo potrebné rozhodnúť tak, ako je uvedené vo výrokovej\n\n\tčasti toho rozsudku\n\n\n\n\tPoučenie:\n\n\n\n\n\n\tProti tomuto rozsudku je možné podať odvolanie do 15 dní od jeho vyhlásenia prostredníctvom\n\n\ttunajšieho súdu na Krajský súd v Bratislave.\n\n\tPrávne neúčinné je odvolanie podané osobou, ktorá sa práva\n\n\todvolania výslovne vzdala.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}