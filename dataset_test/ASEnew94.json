{"sud_guid": "", "sud_typ": "", "sud_nazov": "Okresný súd Lučenec", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "10Csp/83/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Lučenec\n\nSpisová značka:                      10Csp/83/2018\n\nIdentifikačné číslo súdneho spisu:   6618201889\n\nDátum vydania rozhodnutia:           19. 12. 2018\n\nMeno a priezvisko sudcu, VSÚ:        JUDr. Janka Gibaľová\n\nECLI:                                ECLI:SK:OSLC:2018:6618201889.7\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Lučenec sudkyňou JUDr. Jankou Gibaľovou v spore žalobcu: Exipo, s.r.o., so sídlom:\n\n\tZelinárska 6, 821 08 Bratislava - mestská časť Ružinov, IČO: 44 873 441, zast.: JUDr. Peter Homola,\n\n\tadvokát, so sídlom: Zelinárska 6, 821 08 Bratislava, IČO: 42 414 725 proti žalovanému: K. W., nar.\n\n\tXX.XX.XXXX, trvale bytom: L. XX, XXX XX L., o zaplatenie 92,73 Eur s prísl., takto\n\n\n\n\trozhodol:\n\n\n\n\n\n\tI. Žalovaný j e p o v i n n ý zaplatiť žalobcovi sumu 86,73 Eur spolu s úrokom z omeškania vo\n\n\tvýške 8,05 % ročne zo sumy 13,90 Eur od 24.04.2015 do zaplatenia, zo sumy 26,- Eur od 26.05.2015\n\n\tdo zaplatenia, zo sumy 21,67 Eur od 24.06.2015 do zaplatenia, zo sumy 26,- Eur od 24.07.2015 do\n\n\tzaplatenia, všetko v lehote 3 dní od právoplatnosti tohto rozsudku.\n\n\n\n\tII. V prevyšujúcej časti súd žalobu z a m i e t a .\n\n\n\n\tIII. Žalobca m á voči žalovanému n á r o k na náhradu trov konania v rozsahu\n\n\t87 %. O výške náhrady trov konania rozhodne súd prvej inštancie po právoplatnosti rozsudku\n\n\tsamostatným uznesením, ktoré vydá súdny úradník.\n\n\n\n\todôvodnenie:\n\n\n\n\n\n\t1. Žalobca sa žalobou doručenou tunajšiemu súdu dňa 24.04.2018 domáhal voči žalovanému zaplatenia\n\n\t92,73 Eur s príslušenstvom, pričom uviedol, že spoločnosť Slovanet, a.s. so sídlom Záhradnícka 151,\n\n\t821 08 Bratislava, IČO: 35 954 612 (postupca) postúpila na základe zmluvy o postúpení pohľadávok\n\n\tuzatvorenej dňa 21.09.2016 svoju pohľadávku voči žalovanému vo výške 92,73 Eur s príslušenstvom\n\n\tžalobcovi. Žalovaný uzatvoril s právnym predchodcom žalobcu dňa 05.01.2013 zmluvu o poskytovaní\n\n\tverejných elektronických komunikačných služieb DSL XXXXXXXXXXXX, na základe ktorej sa postupca\n\n\tzaviazal poskytnúť žalovanému počas platnosti tejto zmluvy všetky objednané a zakúpené služby\n\n\ta žalovaný sa zaviazal platiť postupcovi za poskytovanie služieb dohodnutú odmenu. Zmluva bola\n\n\tuzatvorená na dobu určitú, a to na 24 mesiacov odo dňa zriadenia poslednej služby. V zmysle bodu\n\n\t3.2 zmluvy bolo dohodnuté, že ak sa zmluvné strany pred uplynutím doby viazanosti nedohodnú inak,\n\n\tuplynutím doby viazanosti sa zmluva mení na zmluvu uzavretú na dobu neurčitú. Cena a platobné\n\n\tpodmienky pre dojednané služby boli v zmysle bodu 2.1 zmluvy dojednané odkazom na Špecifikáciu\n\n\tslužby, Cenník a Všeobecné podmienky. Po skončení viazanosti sa v zmysle bodu 2.1 zmluvy spravovali\n\n\tcenové podmienky Cenníkom verejnej elektronickej komunikačnej služby sprostredkovania prístupu\n\n\tdo siete Internet. Cena služby pre produktový rad Rýchlejší internet bez viazanosti vyplýva z bodu\n\n\t5.5.1 Tarify a bola stanovená vo výške 21,67 Eur bez DPH. Žalobca vystavil žalovanému faktúru č.\n\n\t6150205089 na sumu 15,10 Eur s DPH splatnú dňa 23.04.2015, č. 6150268735 na sumu 27,20 Eur\n\n\ts DPH splatnú dňa 25.05.2015, č. 6150330795 na sumu 22,87 Eur s DPH splatnú dňa 23.06.2015, č.\n\n\t6150393317 na sumu 27,20 Eur s DPH splatnú dňa 23.07.2015, č. 6150455421 na sumu 0,36 Eur s DPH\n\n\tsplatnú dňa 24.08.2015. Nárok na poplatok za upomienku vo faktúrach vyplýva z článku 4.1 Cenníka\n\n\tverejnej elektronickej komunikačnej služby sprostredkovania prístupu do siete internet - Doplnkové\n\n\tslužby. Žalovaný za poskytnuté služby nezaplatil, pričom dlžná suma predstavuje 92,73 Eur.\n\n\n\n\t2. Žalobca k žalobe pripojil Zmluvu o postúpení pohľadávok zo dňa 21.09.2016, prílohu k\n\n\tzmluve o postúpení pohľadávok zo dňa 21.09.2016, Zmluvu o poskytovaní verejných elektronických\n\n\tkomunikačných služieb č. B zo dňa 05.01.2013, odovzdávací a preberací protokol k zmluve\n\n\to poskytovaní verejných elektronických komunikačných služieb č. DSLXXXXXXXXXXXX, Cenový\n\n\tvýmer č. 87/2012, Cenník verejnej elektronickej komunikačnej služby sprostredkovania prístupu\n\n\tdo siete internet s platnosťou od 01.12.2014, Cenník verejnej elektronickej komunikačnej služby\n\n\tsprostredkovania prístupu do siete internet - Doplnkové služby s platnosťou od 03.12.2013, faktúru č.\n\n\t6150205089 splatnú dňa 23.4.2015 na sumu 15,10 Eur, faktúru č. 6150268735 splatnú dňa 25.05.2015\n\n\tna sumu 27,20 Eur, faktúru č. 6150330795 splatnú dňa 23.06.2015 na sumu 22,87 Eur, faktúru č.\n\n\t6150393317 splatnú dňa 23.07.2015 na sumu 27,20 Eur, faktúru č. 6150455421 splatnú dňa 24.08.2015\n\n\tna sumu 0,36 Eur, odstúpenie spoločnosti Slovanet, a.s. od zmluvy zo dňa 28.07.2015, doručenku\n\n\ts dátumom prevzatia žalovaným dňa 17.08.2015, predžalobný pokus o zmier zo dňa 02.11.2015,\n\n\toznámenie o postúpení pohľadávky zo dňa 25.10.2016, výzvu k úhrade zo dňa 25.10.2016, dôrazné\n\n\tupozornenie zo dňa 15.02.2017, žiadosť o kontakt zo dňa 20.03.2017, predžalobnú výzvu k úhrade -\n\n\tpokus o zmier zo dňa 03.05.2017.\n\n\n\n\t3. Okresný súd Lučenec vydal dňa 30.04.2018 platobný rozkaz č.k. 10Csp/83/2018-36, ktorým uložil\n\n\tžalovanému, aby v lehote 15 dní odo dňa doručenia platobného rozkazu zaplatil žalobcovi sumu 92,73\n\n\tEur s príslušenstvom, alebo aby v rovnakej lehote podal odpor proti platobnému rozkazu s vecným\n\n\todôvodnením.\n\n\n\n\n\n\t4. V zákonnej lehote podal žalovaný proti platobnému rozkazu odpor, ktorý bol doručený tunajšiemu súdu\n\n\tdňa 23.05.2018, preto súd uznesením č.k. 10Csp/83/2018-55 zo dňa 22.06.2018 platobný rozkaz zrušil.\n\n\n\n\t5. V odôvodnení odporu proti platobnému rozkazu žalovaný uviedol, že nesúhlasí s povinnosťou\n\n\tzaplatiť čiastku 92,73 Eur žalobcovi, pretože žaloba je v rozpore s dobrými mravmi. Spoločnosť\n\n\tSlovanet, a.s. dňa 28.07.2015 zaslala žalovanému list, že odstupuje od zmluvy o poskytovaní verejných\n\n\telektronických komunikačných služieb DSL XXXXXXXXXXXX, a to vzhľadom na neuhradenie dlhu,\n\n\tavšak žalovaný zaslal žiadosť o ukončenie zmluvy 15.06.2015 mailom bez udania dôvodu. V odpovedi\n\n\tspoločnosti Slovanet uviedol, že internet nevyužíva od posledného nahlásenia poruchy, čo je cca 3\n\n\ttýždne. To, že nevyužíva služby internetu oznámil v e-maile prvýkrát 04.06.2018. Aj napriek tomu od\n\n\tspoločnosti Slovanet obdržala dňa 26.06.2015 e-mail, na ktorý odpovedal dňa 27.06.2015 s tým, že\n\n\taj napriek tomu mu účtujú poplatky, ako keby užíval služby, pričom už od mája roku 2015 nevyužíval\n\n\tslužby a požiadal Slovanet o úpravu faktúr. Namiesto toho, aby spoločnosť Slovanet prekontrolovala\n\n\tjeho sťažnosti, vyzvala ho v predžalobnom pokuse o zmier k úhrade sumy 92,73 Eur. Žalovaný\n\n\tuviedol, že nevyužíval internet od mája 2015, preto sa domnieva, že faktúry z mesiacov máj, jún,\n\n\tjúl a august mu Slovanet neprávom fakturoval. Nakoľko Slovanet postúpil pohľadávku postupníkovi -\n\n\tspoločnosti Exipo s.r.o., Bratislava, zabudol ho oboznámiť s problémom pripojenia DSL a tým aj spornej\n\n\túhrady platieb. Spoločnosť Exipo žalovaného dňa 15.02.2017 dôrazne upozornila na nedoplatok voči\n\n\tspoločnosti Slovanet a dňa 03.05.2018 mu poslala predžalobnú výzvu k úhrade. Žalovaný má za to,\n\n\tže spoločnosť Slovanet postúpila pohľadávku bez dohody so žalovaným ako dlžníkom, nakoľko sa\n\n\tnedoriešilo zapojenie, opravy, ani faktúry.\n\n\n\n\t6. Žalobca vo vyjadrení doručenom súdu dňa 06.07.2018 k odporu žalovaného proti platobnému\n\n\trozkazu, konkrétne k tvrdeniam žalovaného ohľadom postúpenia pohľadávky bez súhlasu žalovaného,\n\n\tteda k namietanému nedostatku aktívnej legitimácie žalobcu uviedol, že postúpenie pohľadávky nie\n\n\tje podmienené súhlasom dlžníka. Postúpením pohľadávky dochádza len k zmene v osobe veriteľa.\n\n\tŽalovanému bolo oznámenie o postúpení pohľadávok spolu s výzvou žalobcu k úhrade dlžnej\n\n\tsumy doručené dňa 27.10.2016. Žalovaný túto skutočnosť v podanom odpore žiadnym spôsobom\n\n\tnespochybnil, pričom navyše spomenul aj to, že mu žalobca zaslal aj ďalšie výzvy k úhrade dlžnej sumy\n\n\t(dôrazné upozornenie, predžalobná výzva k úhrade). Prípadné nedodržanie citovaného ustanovenia\n\n\t § 526 ods. 1 Občianskeho zákonníka zo strany postupcu nemá za následok neplatnosť zmluvy o\n\n\tpostúpení pohľadávok ako takej. V prípade, ak nedôjde k oznámeniu o postúpení pohľadávky, dlžník je\n\n\tnaďalej povinný plniť pôvodnému veriteľovi. V tomto prípade však žalobca trval na tom, že oznámenie\n\n\to postúpení pohľadávky bolo žalovanému doručené dňa 27.10.2016. Žalobca zároveň konštatoval s\n\n\todkazom na ustálenú judikatúru (R 119/2003), že táto je založená aj samotným doručením žaloby\n\n\ts prílohami do vlastných rúk žalovanému. Žalobca v súčinnosti s postupcom preveril aj skutkový\n\n\tstav ohľadom ukončenia zmluvného vzťahu a uviedol, že žalovaný nahlásil dňa 15.05.2015 poruchu\n\n\ts pripojením DSL. Porucha bola subdodávateľom postupcu vyhodnotená ako porucha mimo siete,\n\n\tt. j. porucha bola pravdepodobne v zariadení (wifi router) žalovaného. Postupca sa v období od\n\n\t19.05.2015 do 22.05.2015 pokúšal túto skutočnosť oznámiť žalovanému prostredníctvom telefónneho\n\n\tčísla XXXXXXXXXX (číslo uvedené v zmluve), no toto číslo bolo nedostupné. Ohľadom nemožnosti\n\n\tdovolania a informovania bol žalovanému zaslaný oznam prostredníctvom e-mailu dňa 05.06.2015.\n\n\tV tomto e-maile postupca okrem uvedeného oznamu reagoval aj na výpoveď žalovaného zo dňa\n\n\t04.06.2015, zaslanú prostredníctvom e-mailovej schránky, pričom ho v zmysle Všeobecných podmienok\n\n\tna poskytovanie verejnej elektronickej komunikačnej služby sprostredkovania prístupu do siete Internet\n\n\tpoučil, ako správne a účinne zaslať výpoveď. Postupca zároveň poskytol žalovanému kompenzáciu\n\n\tza nefunkčnosť pripojenia poskytnutím zľavy z paušálneho poplatku vo výške 3,61 EUR bez DPH,\n\n\tktorá mu bola uplatnená v mesiaci jún 2015. Zmluvný vzťah založený zmluvou zanikol 31.07.2015 na\n\n\tzáklade doručenej písomne podpísanej výpovede žalovaného zo dňa 16.06.2015. Nasledujúci deň,\n\n\tt. j. 17.06.2015, postupca akceptoval výpoveď žalovaného, pričom ho upozornil na začiatok plynutia\n\n\tjednomesačnej výpovednej doby. Táto v zmysle Všeobecných podmienok postupcu začala plynúť prvým\n\n\tdňom kalendárneho mesiaca nasledujúceho po mesiaci, v ktorom bola výpoveď doručená postupcovi\n\n\t(článok VIII bod 3. VOP). Postupca postupoval v zmysle ustanovení zmluvy a ich súčastí a riadne\n\n\tposkytoval žalovanému objednanú službu až do dňa ukončenia zmluvného vzťahu. To, či žalovaný\n\n\tskutočne využíval poskytovanú službu, nemá v tomto konaní žiadnu relevanciu. Predmetom tohto\n\n\tkonania je nárok žalobcu na zaplatenie neuhradených faktúr za mesiace apríl - júl roku 2017. Vo faktúre\n\n\tč. 6150455421 s dátumom splatnosti 24.08.2015 nie je fakturovaný pravidelný mesačný poplatok.\n\n\tKeďže žalovaný do dnešného dňa žiadnym spôsobom (ani len čiastočne) nepreukázal nedôvodnosť\n\n\tžalobou uplatneného nároku, žalobca považuje podaný odpor za účelový, jediným cieľom ktorého má\n\n\tbyť oddialenie povinnosti žalovaného uhradiť dlžnú čiastku.\n\n\n\n\t7. Žalovaný vo vyjadrení doručenom súdu dňa 03.08.2018 k vyjadreniu žalobcu uviedol, že je pravdou,\n\n\tže výpoveď zmluvy poslal len mailom, ale právny predchodca žalobcu mohol hneď ukončiť ich obchodný\n\n\tvzťah, nakoľko si bol vedomý, že žalovaný nevyužíva internet, na základe zistenia chyby v routeri, o\n\n\tčom žalovaný ani jeho manželka nevedeli. Právny predchodca žalobcu mu to mohol dať písomne na\n\n\tvedomie, nakoľko jeho pracovné zaradenie je také, že sa nezdržiava často doma, pretože je zamestnaný\n\n\tako vodič MKD - dopravy. Žalovaný tiež nesúhlasil s účtovaním poplatku za upomienky v sume 1,- Eur\n\n\tza každú upomienku, nakoľko sa jedná o neprijateľné zmluvné podmienky.\n\n\n\n\t8. Súd vo veci vykonal dokazovanie oboznámením sa s listinnými dôkazmi predloženými stranami sporu\n\n\ta zistil tento skutkový stav:\n\n\n\n\t9. Dňa 05.01.2013 bola medzi právnym predchodcom žalobcu a žalovaným uzavretá zmluva o\n\n\tposkytovaní verejných elektronických komunikačných služieb č. DSLXXXXXXXXXXXX, ktorej súčasťou\n\n\tsú Všeobecné podmienky a Cenník. Na základe predmetnej zmluvy sa právny predchodca žalobcu\n\n\tzaviazal zriadiť a poskytovať žalovanému služby uvedené v Špecifikácii (produkt - rýchlejší internet mini,\n\n\tbez nutnosti TP). Zmluva bola uzavretá na dobu určitú 24 mesiacov odo dňa zriadenia poslednej služby.\n\n\tZmluva nadobudla účinnosť dňom jej uzavretia. Poskytovateľ sa v zmluve zaviazal zriadiť účastníkovi\n\n\tDSL pripojenie do 5 dní odo dňa zriadenia DSL prístupu a poskytovať mu službu počas trvania zmluvy\n\n\t(čl. I bod 1.2 zmluvy) a žalovaný sa zaviazal za poskytovanie služieb zaplatiť cenu podľa Špecifikácie\n\n\ta Cenníka.\n\n\n\n\t10. V zmysle odovzdávacieho a preberacieho protokolu dňa 31.01.2013 žalovaný prevzal zariadenie D-\n\n\tLink DSL 2641R.\n\n\n\n\t11. Faktúrou č. 6150205089 s dátumom splatnosti 23.04.2015 právny predchodca žalobcu vyfakturoval\n\n\tžalovanému sumu 15,10 Eur, a to paušálny poplatok vo výške 11,58 Eur plus DPH za službu Rýchlejší\n\n\tinternet Mini bez TP F, za obdobie od 01.04.2015 do 30.04.2015, ako aj poplatok za upomienku vo výške\n\n\t1,- Eur plus DPH.\n\n\n\n\t12. Faktúrou č. 6150268735 s dátumom splatnosti 25.05.2015 právny predchodca žalobcu vyfakturoval\n\n\tžalovanému sumu 27,20 Eur, a to paušálny poplatok vo výške 21,67 Eur plus DPH za službu Rýchlejší\n\n\tinternet Mini bez TP F, za obdobie od 01.05.2015 do 31.05.2015, ako aj poplatok za upomienku vo výške\n\n\t1,- Eur plus DPH.\n\n\n\n\t13. Faktúrou č. 6150330795 splatnou dňa 23.06.2015 právny predchodca žalobcu vyfakturoval\n\n\tžalovanému sumu 22,87 Eur, a to paušálny poplatok vo výške 18,06 Eur plus DPH za službu Rýchlejší\n\n\tinternet Mini bez TP F, za obdobie od 06.06.2015 do 30.06.2015, ako aj poplatok za upomienku vo výške\n\n\t1,- Eur plus DPH.\n\n\n\n\t14. Faktúrou č. 6150393317 splatnou dňa 23.07.2015 právny predchodca žalobcu vyfakturoval\n\n\tžalovanému sumu 27,20 Eur, a to paušálny poplatok vo výške 21,67 Eur plus DPH za službu Rýchlejší\n\n\tinternet Mini bez TP F, za obdobie od 01.07.2015 do 31.07.2015, ako aj poplatok za upomienku vo výške\n\n\t1,- Eur plus DPH.\n\n\n\n\t15. Faktúrou č. 6150455421 s dátumom splatnosti 24.08.2015 právny predchodca žalobcu vyfakturoval\n\n\tžalovanému sumu 0,36 Eur. V predmetnej faktúre je vyúčtovaný paušálny poplatok vo výške 20,97 Eur\n\n\tplus DPH za službu Rýchlejší internet Mini bez TP F za obdobie od 01.07.2015 do 30.07.2015, mínus\n\n\tpaušálny poplatok z faktúry č. 6150393317 za obdobie od 01.07.2015 do 31.07.2015, a poplatok za\n\n\tupomienku vo výške 1,- Eur plus DPH.\n\n\n\n\t16. V e-maile zo dňa 04.06.2015, v odpovedi na správu právneho predchodcu žalobcu označenú ako\n\n\t„Upomienka“, žalovaný spoločnosti Slovanet oznámil, že ruší zmluvu o pripojení. Pripojenie na internet\n\n\tnevyužíva už tri týždne od posledného nahlásenia poruchy. Skutočnosť, že služby internetu nevyužíva,\n\n\tsi vie spoločnosť overiť v systéme spolu s intervenciou žalovaného o nefunkčnosti pripojenia. Zároveň\n\n\tvyjadril veľkú nespokojnosť s riešením opakovaného problému s využívaním služieb spoločnosti.\n\n\tTechnik spoločnosti navštívil jeho domácnosť dvakrát. Prvýkrát zavolal manželke žalovaného takmer\n\n\tkeď už bol na mieste a po druhý raz prišiel neohlásene a bez vedomia žalovaného alebo jeho manželky\n\n\tsa domáhal vstupu do bytu, pričom do bytu ho vpustil otec žalovaného, ktorý mal za to, že je to\n\n\tdohodnuté. Tieto okolnosti viedli žalovaného k tomu, že sa rozhodol zmluvu zrušiť.\n\n\n\n\t17. V e-maile zo dňa 05.06.2015 Slovanet oznámil žalovanému, že v prípade záujmu o ukončenie\n\n\tzmluvy o pripojení v zmysle Všeobecných podmienok prosí o doručenie vlastnoručne podpísanej žiadosti\n\n\t(výpovede), a to buď poštou na sídelnú adresu spoločnosti Slovanet a.s., faxom, prípadne e-mailom ako\n\n\tscan žiadosti (výpovede) z kontaktného mailu žalovaného. Výpoveď bez vlastnoručného podpisu nie je\n\n\tmožné akceptovať. V žiadosti žiadal uviesť dôvod výpovede. Zároveň doplnil, že výpadok na pripojení\n\n\tžalovaného bol nahlásený dňa 15.05.2015. Porucha bola odstránená dňa 19.05.2015 a pracovníci\n\n\ttechnickej podpory spoločnosti Slovanet chceli túto skutočnosť oznámiť žalovanému telefonicky, avšak\n\n\tnemohli sa dovolať. Technik by mal samozrejme vopred kontaktovať klienta a dohodnúť reálny\n\n\ttermín na odstránenie poruchy. Nakoľko odstránenie poruchy je v kompetencii externých pracovníkov\n\n\tsubdodávateľa spoločnosti Slovanet, vyjadrila spoločnosť ľútosť, že sa tak stalo. Porucha na pripojení\n\n\tbola odstránená od 19.05.2015, z čoho vyplýva, že službu mohol žalovaný plnohodnotne využívať.\n\n\tNakoľko spoločnosť Slovanet neevidovala úhradu faktúr od 17.04.2015, vznikol nedoplatok vo výške\n\n\t42,30 Eur s DPH a služby boli preto dočasne blokované. Na odblokovanie je potrebné uhradiť dlžnú\n\n\tčiastku. Na kompenzáciu za nefunkčnosť pripojenia pri riešení technického výpadku sa spoločnosť\n\n\tSlovanet rozhodla poskytnúť žalovanému zľavu z paušálneho poplatku vo výške 3,61 Eur bez DPH,\n\n\tktorú uplatnila v mesiaci jún 2015.\n\n\n\n\t18. Žalovaný písomne dňa 15.06.2015 zaslal spoločnosti Slovanet, a.s. žiadosť o ukončenie zmluvy bez\n\n\tudania dôvodu.\n\n\n\n\t19. E-mailom zo dňa 17.06.2015 spoločnosť Slovanet oznámila žalovanému, že akceptuje jeho výpoveď\n\n\tzmluvy na zriadenie a poskytovanie elektronických komunikačných služieb č. DSLXXXXXXXXXXXX.\n\n\tPodľa Všeobecných podmienok na poskytovanie služby je výpovedná doba jednomesačná a začína\n\n\tplynúť prvého dňa kalendárneho mesiaca nasledujúceho po doručení výpovede, t.j. 01.07.2015 a skončí\n\n\t31.07.2015. Počas výpovednej doby môže žalovaný využívať poskytované služby. Zároveň spoločnosť\n\n\tSlovanet požiadala o vyrovnanie všetkých finančných záväzkov.\n\n\n\n\t20. Odstúpením od zmluvy zo dňa 28.07.2015, ktoré bolo žalovanému doručené dňa 17.08.2015,\n\n\tžalobca v zmysle § 44 ods. 8 písm. b) zákona č. 351/2011 Z. z. o elektronických komunikáciách odstúpil\n\n\tod zmluvy o poskytovaní verejných elektronických komunikačných služieb s DSLXXXXXXXXXXXX z\n\n\tdôvodu, že eviduje dlh voči žalovanému vo výške 92,37 Eur, pričom časť z tejto sumy žalovaný nezaplatil\n\n\tani do 45 dní po dni splatnosti.\n\n\n\n\t21. Listom zo dňa 02.11.2015 adresoval právny predchodca žalobcu žalovanému predžalobný pokus\n\n\to zmier, ktorým vyzval žalovaného na dobrovoľnú úhradu celkovej dlžnej sumy 99,29 Eur do dňa\n\n\t11.11.2015 s tým, že v opačnom prípade bude nútený podať žalobu na súd.\n\n\n\n\t22. Zmluvou o postúpení pohľadávok zo dňa 21.09.2016 postupca Slovanet, a.s., Bratislava postúpil\n\n\tsvoju pohľadávku voči žalovanému vo výške 92,73 Eur s príslušenstvom postupníkovi (žalobcovi).\n\n\n\n\t23. Oznámením zo dňa 25.10.2016 právny predchodca žalobcu oznámil žalovanému, že na základe\n\n\tzmluvy o postúpení pohľadávky zo dňa 21.09.2016 postúpil pohľadávku zo zmluvy o pripojení a\n\n\tposkytovaní verejných komunikačných služieb vo výške 92,73 Eur s príslušenstvom žalobcovi.\n\n\n\n\t24. Výzvou zo dňa 25.10.2016 žalobca vyzval žalovaného na úhradu dlžnej čiastky 155,76 Eur (istina\n\n\tpohľadávky 92,73 Eur, úroky z omeškania 23,03 Eur, náklady spojené s vymáhaním 40,- Eur) najneskôr\n\n\tdo 04.11.2016. Listom zo dňa 15.02.2017 žalobca dôsledne upozornil žalovaného, aby dlžnú čiastku,\n\n\tktorá ku dňu 15.02.2017 predstavovala sumu 163,24 Eur (istina pohľadávky 92,73 Eur, úroky z\n\n\tomeškania 30,51 Eur, náklady spojené s vymáhaním 40,- Eur) uhradil najneskôr do 25.02.2017. Listom\n\n\tzo dňa 20.03.2017 žiadal žalobca žalovaného o kontaktné údaje za účelom mimosúdneho doriešenia\n\n\tzáväzku, čím predíde navyšovaniu dlžnej sumy. Predžalobnou výzvou - pokusom o zmier zo dňa\n\n\t03.05.2017 vyzval žalobca žalovaného na úhradu dlžnej sumy 166,40 Eur (istina pohľadávky 92,73 Eur,\n\n\túroky z omeškania 33,67 Eur, náklady spojené s vymáhaním 40,- Eur) do 13.05.2017.\n\n\n\n\t25. Z vyjadrenia spoločnosti Slovanet, a.s., Bratislava zo dňa 18.10.2018 k žiadosti žalobcu k\n\n\tinternetovému pripojeniu účastníka K. vyplýva, že údajmi o uskutočnenej telekomunikačnej prevádzke\n\n\tz roku 2015 v súlade so zákonom o elektronických komunikáciách nedisponuje, keďže uvedený\n\n\tdátum presahuje zákonom stanovenú dobu 6 mesiacov pre archivovanie záznamov o IP adresách\n\n\tinternetových pripojení.\n\n\n\n\t26. Žalobca prostredníctvom svojho právneho zástupcu na pojednávaní doplnil, že žalovaný dňa\n\n\t15.06.2015 právnemu predchodcovi žalobcu zaslal ukončenie zmluvy. Toto bolo doručené 16.06.2015,\n\n\tpričom doručenie výpovede bolo účinné dňom nasledujúcim, to znamená 17.06.2015, kedy postupca\n\n\tžalovaného aj informoval o tom, že jeho výpoveď akceptuje a že mu zároveň plynie jednomesačná\n\n\tvýpovedná lehota. V tejto súvislosti uviedol, že aj keby sa akceptovala skutočnosť, že výpoveď zo\n\n\tstrany žalovaného bola postupcovi doručená dňa 04.06.2015, kedy prvýkrát oznámil, že ruší zmluvu\n\n\ts postupcom, táto skutočnosť by neovplyvnila ani dĺžku výpovednej lehoty, keďže táto začína plynúť\n\n\taž od prvého dňa kalendárneho mesiaca nasledujúceho po doručení výpovede, a teda by nemala\n\n\tvplyv ani na fakturáciu, ani na fakturačné obdobie. Na otázku súdu, na základe čoho si žalobcu účtuje\n\n\tpoplatok za upomienky v jednotlivých faktúrach, žalobca uviedol, že poplatok bol účtovaný v zmysle\n\n\tCenníka verejnej elektronickej komunikačnej služby sprostredkovania prístupu do siete internet. Tento\n\n\tCenník bol predložený v znení platnom od 01.12.2014. Poplatok za upomienku, resp. jeho výška\n\n\tsa od uzavretia zmluvy nemenila a táto výška bola aktuálna aj počas tohto fakturovaného obdobia.\n\n\tPočas doby viazanosti, ktorá vyplýva z uzatvorenej zmluvy, boli služby zákazníkovi, teda žalovanému,\n\n\túčtované podľa Cenového výmeru. Po ukončení doby viazanosti sú služby účtované podľa Cenníka.\n\n\tŽalovanému boli služby účtované podľa bodu 5.6.1 Cenníka verejnej elektronickej komunikačnej služby\n\n\tsprostredkovania prístupu do siete Internet. V tomto prípade žalovanému bola poskytnutá služba\n\n\trýchlejší internet mini F, a to v sume 21,67 Eur bez DPH, čo predstavovalo mesačný poplatok. Poplatok\n\n\tza upomienky bol účtovaný podľa bodu 6.5. tohto Cenníka, t.j. poplatok za upomienku vo výške 1,- Eur,\n\n\ts DPH sa jednalo o sumu 1,20 Eur. Upomienky boli žalovanému zasielané mailom, sms správou, aj\n\n\tpoštou na fakturačnú adresu. Žalobcovi je známe, že niektoré súdy považujú požadovanie uvedených\n\n\tpoplatkov za upomienky za neprijateľné zmluvné podmienky. Neprijateľnou zmluvnou podmienkou je\n\n\tvšak podmienka, ktorá spôsobuje značnú nerovnováhu v právach a povinnostiach vyplývajúcich zo\n\n\tzmluvy. Výška poplatku za upomienku však v tomto prípade odzrkadľuje len administratívne náklady,\n\n\tktoré žalobcovi v súvislosti so zasielaním upomienok vznikli. Trval na tom, že aj s ohľadom na výšku\n\n\tpoplatku sa teda nejedná o neprijateľnú zmluvnú podmienku. Tiež poukázal na to, že upomienky majú\n\n\tnepopierateľný význam aj v tomto prípade, pretože žalovaný na upomienku reagoval a kontaktoval\n\n\tžalobcu. To, že žalovanému boli upomienky zaslané aj poštou, však nevedel preukázať, pretože tieto\n\n\tsa nezasielajú doporučene. Rovnako tak upomienky zasielané emailom sa nearchivujú pre ich veľké\n\n\tmnožstvo, ktoré vyplýva z veľkého počtu zmluvných vzťahov právneho predchodcu žalobcu. Upomienky\n\n\tvšak určite boli žalovanému odoslané, aj doručené. Z predložených listinných dôkazov však vyplýva,\n\n\tže mailom bola určite upomienka zaslaná žalovanému dňa 05.06.2015, pretože na túto reagoval a aj\n\n\tpredmet správy je označený „Re:“ to znamená, že sa jedná o odpoveď žalovaného na upomienku,\n\n\tktorá mu bola zo strany žalobcu zaslaná. Záverom poznamenal, že vo faktúre z mesiaca jún 2015 bola\n\n\treflektovaná zľava, keďže u žalovaného bola porucha na zariadení a preto si právny predchodca žalobcu\n\n\tuplatnil len alikvotnú čiastku ceny poskytnutých služieb.\n\n\n\n\t27. Žalovaný na súdnom pojednávaní zotrval na argumentácii obsiahnutej v odpore proti platobnému\n\n\trozkazu a dodal, že je ochotný zaplatiť len za čas, kedy mu skutočne internet išiel. Z jeho mailovej\n\n\tsťažnosti vyplýva, že už v čase, keď som sa sťažoval, teda 04.06.2015, mu internet nešiel tri týždne.\n\n\tPred podaním sťažnosťou bol u nich doma dvakrát technik opravovať internet. Dňa 15.06.2015 zmluvu\n\n\tvypovedal, router zabalil a poslal do sídla spoločnosti v Brezne v presvedčení, že keď router odovzdá,\n\n\tuž nemusí nič platiť a zmluva je skončená. Žalovaný pripustil, že aj on spravil chybu, lebo mal čítať\n\n\tpodmienky. Uviedol však, že za služby žalobcu neplatil, pretože bol toho názoru, že keď mu nešiel\n\n\tinternet, prečo by mal platiť za to, čo mu nejde. Nebolo to z jeho viny, že mu internet nešiel. Ako náhle\n\n\tinternet prestal ísť, bolo to hneď nahlásené. Mailové komunikácie, ktoré mal k dispozícii, súdu predložil,\n\n\tostatné však nevie preukázať, pretože porucha bola nahlásená cez telefón. Trval tiež na tom, že by\n\n\tnemal platiť poplatky za upomienky, ktoré mu boli účtované vo faktúrach. Pokiaľ ide o upomienky, sms\n\n\tsprávy žalovanému zasielané neboli, pretože zmenil telefónne číslo. Že by mu boli upomienky zasielané\n\n\tpoštou si nepamätal, ale uviedol, že keby mu boli upomienky zaslané poštou, poštou by aj ukončil\n\n\tzmluvu. Potvrdil však, že e-mailom mu upomienky zasielané boli. Na otázku súdu, či si bol vedomý, že\n\n\taj keď neplatí za služby žalobcu, k ukončeniu zmluvy ešte nedošlo, žalovaný udal, že vedel, že jeho\n\n\tzmluvný vzťah trvá. Keďže mu nebola pre poruchu zariadenia poskytnutá služba, nemal podľa svojho\n\n\tnázoru za čo platiť. Pokiaľ ide o fakturované sumy, žalovaný pripustil, že možno sú tam aj nejaké sumy,\n\n\tktoré zostali zaostalé z obdobia, keď služby využívali, nevedel to však potvrdil ani upresniť.\n\n\n\n\t28. Podľa Cenníka verejnej elektronickej komunikačnej služby sprostredkovania prístupu do siete\n\n\tInternet (bod 5.6.1) prestavuje mesačný poplatok za službu Rýchlejší internet Mini, kategória F sumu\n\n\t26,- Eur s DPH.\n\n\n\n\t29. Poplatok za upomienku je 1,- Eur bez DPH, t.j. 1,20 Eur s DPH (bod 6.5 Cenníka verejnej\n\n\telektronickej komunikačnej služby sprostredkovania prístupu do siete internet).\n\n\n\n\t30. Podľa čl. VIII bodu 1 Všeobecných podmienok na poskytovanie verejnej elektronickej komunikačnej\n\n\tslužby sprostredkovania prístupu do siete Internet účinných od 01.07.2012 (ďalej len „Všeobecné\n\n\tpodmienky“), zmluva sa uzaviera na dobu neurčitú, ak v nej nie je výslovne uvedené, že sa uzaviera\n\n\tna dobu určitú (doba určitá, ďalej aj doba viazanosti). Ak je účastníkom fyzická osoba, doba viazanosti\n\n\tmôže byť najviac 24 mesiacov od zriadenia služby. Ak sa pred uplynutím doby viazanosti zmluvné strany\n\n\tnedohodnú inak, uplynutím doby viazanosti sa zmluva mení na zmluvu uzavretú na dobu neurčitú.\n\n\n\n\t31. Podľa čl. VIII bodu 2 Všeobecných podmienok, zmluva zaniká dohodou zmluvných strán, smrťou\n\n\túčastníka alebo jeho vyhlásením za mŕtveho, výpoveďou a odstúpením od zmluvy za podmienok\n\n\tuvedených v týchto všeobecných podmienkach. K zániku zmluvy dohodou zmluvných strán dôjde aj tým,\n\n\tže Slovanet na základe novej zmluvy zriadi účastníkovi produkt alebo službu, ktoré mu bude poskytovať\n\n\tnamiesto pôvodného produktu alebo služby.\n\n\n\n\t32. Podľa čl. VIII bodu 3 Všeobecných podmienok, účastník môže vypovedať zmluvu uzavretú na\n\n\tdobu neurčitú z akéhokoľvek dôvodu alebo bez udania dôvodu. Výpovedná lehota je jeden kalendárny\n\n\tmesiac a začína plynúť prvým dňom kalendárneho mesiaca nasledujúceho po mesiaci, v ktorom bola\n\n\tvýpoveď doručená druhej zmluvnej strane. Ak účastník vypovie zmluvu pred uplynutím lehoty dohodnutej\n\n\tna zriadenie služby, Slovanet môže požadovať náhradu nákladov, ktoré mu vznikli v súvislosti so\n\n\tzriaďovaním služby v čase od uzavretia zmluvy do doručenia výpovede.\n\n\n\n\t33. Podľa čl. XIV bodu 2 Všeobecných podmienok, účastník bude písomnosti doručovať Slovanetu na\n\n\tadresu jeho sídla, ak v zmluve alebo v týchto všeobecných podmienkach nie je uvedené inak.\n\n\t34. Podľa § 52 ods. 1 zákona č. 40/1964 Zb. Občiansky zákonník v znení neskorších predpisov (ďalej\n\n\tlen „Občiansky zákonník“), spotrebiteľskou zmluvou je každá zmluva bez ohľadu na právnu formu, ktorú\n\n\tuzatvára dodávateľ so spotrebiteľom.\n\n\n\n\t35. Podľa § 52 ods. 2 Občianskeho zákonníka, ustanovenia o spotrebiteľských zmluvách, ako aj všetky\n\n\tiné ustanovenia upravujúce právne vzťahy, ktorých účastníkom je spotrebiteľ, použijú sa vždy, ak je to\n\n\tna prospech zmluvnej strany, ktorá je spotrebiteľom. Odlišné zmluvné dojednania alebo dohody, ktorých\n\n\tobsahom alebo účelom je obchádzanie tohto ustanovenia, sú neplatné. Na všetky právne vzťahy, ktorých\n\n\túčastníkom je spotrebiteľ, sa vždy prednostne použijú ustanovenia Občianskeho zákonníka, aj keď by\n\n\tsa inak mali použiť normy obchodného práva.\n\n\n\n\t36. Podľa § 52 ods. 3 Občianskeho zákonníka, dodávateľ je osoba, ktorá pri uzatváraní a plnení\n\n\tspotrebiteľskej zmluvy koná v rámci predmetu svojej obchodnej alebo inej podnikateľskej činnosti.\n\n\n\n\t37. Podľa § 52 ods. 4 Občianskeho zákonníka, spotrebiteľ je fyzická osoba, ktorá pri uzatváraní a plnení\n\n\tspotrebiteľskej zmluvy nekoná v rámci predmetu svojej obchodnej činnosti alebo inej podnikateľskej\n\n\tčinnosti.\n\n\n\n\n\n\t38. Podľa § 53 ods. 1 Občianskeho zákonníka, spotrebiteľské zmluvy nesmú obsahovať ustanovenia,\n\n\tktoré spôsobujú značnú nerovnováhu v právach a povinnostiach zmluvných strán v neprospech\n\n\tspotrebiteľa (ďalej len „neprijateľná podmienka“). To neplatí, ak ide o zmluvné podmienky, ktoré sa týkajú\n\n\thlavného predmetu plnenia a primeranosti ceny, ak tieto zmluvné podmienky sú vyjadrené určito, jasne\n\n\ta zrozumiteľne alebo ak boli neprijateľné podmienky individuálne dojednané.\n\n\n\n\t39. Podľa § 53 ods. 2 Občianskeho zákonníka, za individuálne dojednané zmluvné ustanovenia sa\n\n\tnepovažujú také, s ktorými mal spotrebiteľ možnosť oboznámiť sa pred podpisom zmluvy, ak nemohol\n\n\tovplyvniť ich obsah.\n\n\n\n\t40. Podľa § 53 ods. 3 Občianskeho zákonníka, ak dodávateľ nepreukáže opak, zmluvné ustanovenia\n\n\tdohodnuté medzi dodávateľom a spotrebiteľom sa nepovažujú za individuálne dojednané.\n\n\n\n\t41. Podľa § 53 ods. 5 Občianskeho zákonníka, neprijateľné podmienky upravené v spotrebiteľských\n\n\tzmluvách sú neplatné.\n\n\n\n\t42. Podľa § 54 ods. 1 Občianskeho zákonníka, zmluvné podmienky upravené spotrebiteľskou zmluvou\n\n\tsa nemôžu odchýliť od tohto zákona v neprospech spotrebiteľa. Spotrebiteľ sa najmä nemôže vopred\n\n\tvzdať svojich práv, ktoré mu tento zákon alebo osobitné predpisy na ochranu spotrebiteľa priznávajú,\n\n\talebo si inak zhoršiť svoje zmluvné postavenie.\n\n\n\n\t43. Podľa § 54 ods. 2 Občianskeho zákonníka, v pochybnostiach o obsahu spotrebiteľských zmlúv platí\n\n\tvýklad, ktorý je pre spotrebiteľa priaznivejší.\n\n\n\n\t44. Podľa § 489 Občianskeho zákonníka, záväzky vznikajú z právnych úkonov, najmä zo zmlúv, ako aj\n\n\tzo spôsobenej škody, z bezdôvodného obohatenia alebo z iných skutočností uvedených v zákone.\n\n\n\n\t45. Podľa § 524 ods. 1 Občianskeho zákonníka, veriteľ môže svoju pohľadávku aj bez súhlasu dlžníka\n\n\tpostúpiť písomnou zmluvou inému.\n\n\n\n\t46. Podľa § 524 ods. 2 Občianskeho zákonníka, s postúpenou pohľadávkou prechádza aj jej\n\n\tpríslušenstvo a všetky práva s ňou spojené.\n\n\n\n\t47. Podľa § 526 ods. 1 Občianskeho zákonníka, postúpenie pohľadávky je povinný postupca bez\n\n\tzbytočného odkladu oznámiť dlžníkovi. Dokiaľ postúpenie pohľadávky nie je oznámené dlžníkovi\n\n\talebo dokiaľ postupník postúpenie pohľadávky dlžníkovi nepreukáže, zbaví sa dlžník záväzku plnením\n\n\tpostupcovi.\n\n\n\n\t48. Podľa § 526 ods. 2 Občianskeho zákonníka, ak postúpenie pohľadávky oznámi dlžníkovi postupca,\n\n\tnie je dlžník oprávnený sa dožadovať preukázania zmluvy o postúpení.\n\n\n\n\t49. Podľa § 43 ods. 1 písm. a) zákona č. 351/2011 Z. z. o elektronických komunikáciách v znení účinnom\n\n\tku dňu uzavretia zmluvy (ďalej len „zákon o elektronických komunikáciách“), podnik má právo na úhradu\n\n\tza poskytnutú verejnú službu.\n\n\n\n\t50. Podľa § 43 ods. 12 písm. a), b) zákona o elektronických komunikáciách, účastník je povinný\n\n\ta) používať verejnú službu v súlade s týmto zákonom a so zmluvou o poskytovaní verejných služieb,\n\n\tb) platiť za poskytnutú verejnú službu podľa zmluvy o poskytovaní verejných služieb, a ak to povaha\n\n\tslužby umožňuje, až na základe predloženej faktúry.\n\n\n\n\t51. Podľa § 44 ods. 1 zákona o elektronických komunikáciách, zmluvou o poskytovaní verejných\n\n\tslužieb sa podnik zaväzuje účastníkovi zriadiť potrebné pripojenie k verejnej sieti alebo poskytovať\n\n\tpríslušné služby. Podnik môže vydať všeobecné podmienky a cenník, ktoré sú súčasťou zmluvy. Zmluva\n\n\to poskytovaní verejných služieb je písomná; to neplatí pre predplatené služby, poskytovanie služieb\n\n\tprostredníctvom verejných telefónnych automatov a iných verejných prístupových bodov. Písomnú\n\n\tzmluvu o poskytovaní verejných služieb je možné meniť aj inou ako písomnou formou, ak sa na tom\n\n\tzmluvné strany dohodnú; to neplatí pre záväzky účastníka, ktoré podľa Občianskeho zákonníka možno\n\n\tdojednať len v písomnej forme.\n\n\n\n\t52. Podľa § 44 ods. 8 zákona o elektronických komunikáciách, podnik môže odstúpiť od zmluvy o\n\n\tposkytovaní verejných služieb, ak účastník\n\n\ta) opakovane neoprávnene zasahuje do zariadenia verejnej siete alebo takýto zásah umožní tretej\n\n\tosobe, hoci aj z nedbanlivosti,\n\n\tb) nezaplatil cenu za poskytnutú službu ani do 45 dní po dni splatnosti,\n\n\tc) pripojí na verejnú sieť zariadenie, ktoré nespĺňa požiadavky osobitných predpisov, alebo používa také\n\n\tzariadenie v rozpore so schválenými podmienkami a ani na výzvu podniku zariadenie neodpojí,\n\n\td) opakovane používa verejnú službu spôsobom, ktorý znemožňuje podniku kontrolu jej používania,\n\n\te) opakovane porušuje podmienky zmluvy o poskytovaní verejných služieb.\n\n\n\n\t53. Podľa § 44 ods. 9 zákona o elektronických komunikáciách, účastník môže vypovedať zmluvu o\n\n\tposkytovaní verejných služieb uzavretú na dobu neurčitú z akéhokoľvek dôvodu alebo bez udania\n\n\tdôvodu.\n\n\n\n\n\n\t54. Vykonaným dokazovaním mal súd preukázané, že medzi právnym predchodcom žalobcu a\n\n\tžalovaným došlo k uzavretiu zmluvy o poskytovaní verejných elektronických komunikačných služieb\n\n\tpodľa zákona o elektronických komunikáciách. Právny predchodca žalobcu pri uzatváraní zmluvy konal\n\n\tv rámci predmetu svojej podnikateľskej činnosti, spĺňa tak predpoklady dodávateľa v zmysle citovaného\n\n\tustanovenia § 52 ods. 3 Občianskeho zákonníka. Žalovaný v právnom vzťahu s právnym predchodcom\n\n\tžalobcu vystupoval ako fyzická osoba - občan, nepodnikateľ, ktorý nekonal v rámci predmetu svojho\n\n\tzamestnania, povolania alebo podnikania. Preto je súd toho názoru, že žalovaný je spotrebiteľom podľa\n\n\t § 52 ods. 4 Občianskeho zákonníka. Súd preto právny vzťah medzi žalobcom a žalovaným vyhodnotil\n\n\tako vzťah spotrebiteľský podliehajúci právnej úprave obsiahnutej v normách spotrebiteľského práva.\n\n\n\n\t55. Žalovaný v odpore proti platobnému rozkazu namietal, že spoločnosť Slovanet bez dohody s ním ako\n\n\tdlžníkom postúpila pohľadávku žalobcovi, teda spochybňuje aktívnu legitimáciu žalobcu v predmetnom\n\n\tspore. Súd skúma vecnú legitimáciu sám z úradnej povinnosti, a to i bez toho, aby to strany sporu\n\n\tnavrhli a aj v prípade, že ju žiadna zo strán sporu nenamieta. Aktívnu vecnú legitimáciu v spore je\n\n\tmožné nadobudnúť aj postúpením pohľadávky, ktorá je predmetom konania. Nedostatok aktívnej vecnej\n\n\tlegitimácie žalobcu vedie vždy k zamietnutiu žaloby.\n\n\n\n\t56. V tejto súvislosti súd poznamenáva, že v zmysle § 524 ods. 1 Občianskeho zákonníka môže veriteľ\n\n\tsvoju pohľadávku aj bez súhlasu dlžníka postúpiť písomnou zmluvou, postúpenie pohľadávky je však\n\n\tpostupca povinný oznámiť dlžníkovi. Podľa rozhodnutia Najvyššieho súdu SR sp. zn. 4Obo 210/01 zo\n\n\tdňa 11.06.2003, publikovaného pod R 119/2003, relevantné oznámenie postupcu dlžníkovi o postúpení\n\n\tpohľadávky bez ďalšieho zakladá aktívnu legitimáciu postupníka na vymáhanie postúpenej pohľadávky.\n\n\tSúd z takéhoto oznámenia vychádza bez toho, aby ako prejudiciálnu otázku skúmal existenciu a\n\n\tplatnosť zmluvy o postúpení. Dlžník sa v takomto prípade nemôže úspešne dovolať neplatnosti\n\n\tzmluvy o postúpení pohľadávky alebo jej neexistencie. To by mohol len vtedy, ak by postúpenie\n\n\tpohľadávky preukazoval zmluvou o postúpení postupník. V predmetnej veci má súd preukázané,\n\n\tže medzi právnym predchodcom žalobcu - spoločnosťou Slovanet, a.s., Bratislava ako postupcom\n\n\ta žalobcom - spoločnosťou Exipo, s.r.o., Bratislava bola uzavretá písomná Zmluva o postúpení\n\n\tpohľadávok dňa 21.09.2016. Spoločnosť Slovanet oznámila žalovanému postúpenie pohľadávky listom\n\n\tzo dňa 25.10.2016, zaslaným na poštovú prepravu dňa 27.10.2016. Súd má z toho dôvodu za to, že\n\n\tbola daná aktívna legitimácia žalobcu na podanie žaloby v predmetnom spore.\n\n\n\n\t57. Na základe vykonaného dokazovania dospel súd k záveru, že žalobe žalobcu je možné sčasti\n\n\tvyhovieť, a to pokiaľ ide o úhrady za služby poskytované žalovanému, fakturované ako paušálny\n\n\tpoplatok. Medzi právnym predchodcom žalobcu a žalovaným vznikol záväzkový vzťah založený\n\n\tzmluvou o poskytovaní verejných elektronických komunikačných služieb, pričom z tejto zmluvy vznikla\n\n\tžalovanému povinnosť zaplatiť cenu za poskytovanie služieb. Zmluva zo dňa 05.01.2013 bola pôvodne\n\n\tuzavretá s dobou viazanosti 24 mesiacov. Uplynutím doby viazanosti sa zmluva zmenila na zmluvu\n\n\tuzavretú na dobu neurčitú. V dôsledku opakovaných porúch na zariadení (wifi router) žalovaný pristúpil k\n\n\tukončeniu zmluvného vzťahu, pričom svoj úmysel právnemu predchodcovi žalobcu oznámil elektronicky\n\n\tdňa 04.06.2015 a následne e-mailom dňa 15.06.2015 zmluvu vypovedal v súlade s § 44 ods. 9 zákona\n\n\to elektronických komunikáciách a čl. VIII bodom 3 Všeobecných podmienok. Výpovedná lehota bola\n\n\tjeden kalendárny mesiac a začala plynúť prvým dňom kalendárneho mesiaca nasledujúceho po mesiaci,\n\n\tv ktorom bola výpoveď doručená druhej zmluvnej strane, teda dňa 01.07.2015. V tejto súvislosti dáva\n\n\tsúd za pravdu žalobcovi, že aj keby sa akceptovala skutočnosť, že výpoveď zo strany žalovaného bola\n\n\tpostupcovi Slovanet doručená už dňa 04.06.2015, kedy žalovaný prvýkrát oznámil, že ruší zmluvu s\n\n\tpostupcom, táto skutočnosť by neovplyvnila dĺžku výpovednej lehoty, pretože táto začala plynúť až od\n\n\tprvého dňa kalendárneho mesiaca nasledujúceho po doručení výpovede. Pokiaľ žalovaný tvrdil, že wifi\n\n\trouter mal poruchu, nevedel presne špecifikovať, aký dlhý čas bola na zariadení porucha (koľko dní,\n\n\tprípadne týždňov), či to bolo len v mesiaci máj 2015, keďže technik navštívil domácnosť žalovaného\n\n\tdvakrát, nie je zrejmé ani to, či v čase vypovedania zmluvy wifi router fungoval, preto súd musel\n\n\tkonštatovať, že v tomto smere žalovaný neuniesol dôkazné bremeno. Údaje o reálne uskutočnenej\n\n\ttelekomunikačnej prevádzke vo vzťahu k žalovanému z roku 2015 sa nepodarilo zistiť ani dožiadaním\n\n\tprávneho predchodcu žalobcu, pretože podnik podľa zákona o elektronických komunikáciách môže\n\n\túdaje takéhoto druhu uchovávať len po dobu 6 mesiacov. Žalovaný naviac priznal, že si bol vedomý,\n\n\tže jeho zmluvný vzťah s právnym predchodcom žalobcu trval, avšak bol toho názoru, že ak mu router\n\n\tnefunguje a nemá prístup k internetu, nemá za čo platiť.\n\n\n\n\t58. Súd mal však v konaní preukázané z vyjadrenia žalobcu aj z e-mailovej komunikácie spoločnosti\n\n\tSlovanet so žalovaným, že výpadok na pripojení žalovaného bol nahlásený dňa 15.05.2015. Porucha\n\n\tbola odstránená dňa 19.05.2015, odkedy mohol žalovaný službu plnohodnotne využívať. Nefunkčnosť\n\n\tpripojenia v dôsledku technického výpadku spoločnosť Slovanet kompenzovala žalovanému zľavou z\n\n\tpaušálneho poplatku vo výške 3,61 Eur bez DPH, ktorú uplatnila vo faktúre č. 6150330795 v mesiaci\n\n\tjún 2015, kedy žalovanému účtovala poplatok len za obdobie od 06.06.2015 do 30.06.2015, teda\n\n\tkompenzovala nefunkčnosť pripojenia v trvaní piatich dní. Podľa názoru súdu má žalobca právo na\n\n\tzaplatenie ceny za poskytnuté služby za dobu trvania zmluvného vzťahu až do jeho ukončenia, t.j.\n\n\tdo 31.07.2015. V tejto súvislosti súd pripomína, že žalovaný bol spoločnosťou Slovanet v e-maile\n\n\tobsahujúcom akceptáciu výpovede zmluvy poučený, že počas plynutia výpovednej doby môže služby\n\n\tvyužívať, a teda tieto mu boli poskytované až do ukončenia zmluvného vzťahu.\n\n\n\n\t59. Súd však žalobcovi nepriznal poplatky za upomienky 5 x 1,20 Eur (spolu 6,- Eur), keďže dojednanie\n\n\to povinnosti žalovaného platiť za upomienky súd považuje za neplatné pre rozpor s dobrými mravmi,\n\n\tkeďže upomínanie nie je služba poskytovaná žalovanému na jeho požiadanie, ale služba poskytovaná\n\n\tžalobcom v snahe získať úhradu záväzku jednoduchším dobrovoľným spôsobom. Žalovaný vzhľadom\n\n\tna formulárový charakter zmluvy a zmluvných dojednaní nemohol toto dojednanie vrátane výšky\n\n\tpoplatku ovplyvniť. Okrem toho súd poznamenáva, že hoci bol žalobca zaviazaný uznesením na súdnom\n\n\tpojednávaní predložiť súdu Cenníky, z ktorých odvodzuje nárok na poplatok za upomienky, tieto boli súdu\n\n\tspolu s ospravedlnením jeho neúčasti na pojednávaní doručené až po pojednávaní dňa 30.11.2018, teda\n\n\taj po vyhlásení dokazovania za skončené, a to v dôsledku dĺžky procesov súvisiacich s elektronickým\n\n\tdoručovaním písomností. Hoci právny zástupca žalobca uvedené elektronické dokumenty zaslal súdu\n\n\tdňa 29.11.2018 o 20.50 hod., kvalifikovaný elektronický podpis právneho zástupcu žalobcu bol overený\n\n\taž dňa 30.11.2018 o 21.32 hod. Keďže uvedené procesy nemožno ovplyvniť ani predvídať tak zo strany\n\n\túčastníkov, ani zo strany súdu, je namieste, aby si strany sporu nenechávali splnenie svojej povinnosti\n\n\tvoči súdu na poslednú chvíľu, zvlášť v situácii, kedy o tejto povinnosti mal právny zástupca žalobcu\n\n\tvedomosť už odo dňa 09.10.2018. Preto na doložené Cenníky (prístupu do siete internet a verejnej\n\n\telektronickej komunikačnej služby sprostredkovania prístupu do siete internet) súd nemohol prihliadnuť.\n\n\tPokiaľ ide o Cenník prístupu do siete internet platný od 01.12.2014, ktorý bol prílohou žaloby, súd uvádza,\n\n\tže nie je zrejmé, prečo sa má na predmetný spor vzťahovať práve tento Cenník, keďže, pokiaľ ide o jeho\n\n\tplatnosť, z časového hľadiska sa jeho znenie nevzťahuje ani na dobu vzniku tohto zmluvného vzťahu,\n\n\tani na fakturované obdobie.\n\n\n\n\t60. Pozornosti súdu tiež neuniklo, že za fakturované obdobie mesiaca júl 2015 bol poplatok za\n\n\tupomienku účtovaný dvakrát, a to vo faktúrach č. 6150393317 aj č. 6150455421. Je síce pravdou, že\n\n\tvo faktúre č. 6150455421 je odpočítaný paušálny poplatok za obdobie od 01.07.2015 do 31.07.2015\n\n\tz faktúry č. 6150393317 vo výške 21,67 Eur, avšak je v nej zahrnutý aj poplatok za upomienku\n\n\tvo výške 1,20 Eur, hoci tento bol uvedený aj vo faktúre č. 6150393317, a tento nebol odpočítaný.\n\n\tRovnako je zrejmé, že vo faktúrach č. 6150330795, č. 6150393317 a č. 6150455421 sú poplatky za\n\n\tupomienky účtované za totožné, duplicitné, opakujúce sa upomienkové doklady, ktoré boli spoplatnené\n\n\tuž v predchádzajúcej faktúre.\n\n\n\n\t61. Z týchto dôvodov súd žalobcovi poplatky za upomienky nepriznal a v tejto časti žalobu žalobcu\n\n\tzamietol. Žalobcovi priznal súd uplatnený nárok 92,73 Eur znížený o sumu poplatkov za upomienky\n\n\tvyplývajúcich zo žalovaných faktúr vo výške 5 x 1,20 Eur, teda 86,73 Eur.\n\n\n\n\t62. Podľa § 517 ods. 1 veta prvá Občianskeho zákonníka, dlžník, ktorý svoj dlh riadne a včas nesplní,\n\n\tje v omeškaní.\n\n\n\n\t63. Podľa § 517 ods. 2 Občianskeho zákonníka, ak ide o omeškanie s plnením peňažného dlhu, má\n\n\tveriteľ právo požadovať od dlžníka popri plnení úroky z omeškania, ak nie je podľa tohto zákona povinný\n\n\tplatiť poplatok z omeškania; výšku úrokov z omeškania a poplatku z omeškania ustanovuje vykonávací\n\n\tpredpis.\n\n\n\n\n\n\t64. Podľa § 10c nariadenia vlády Slovenskej republiky č. 87/1995 Z. z., ktorým sa vykonávajú niektoré\n\n\tustanovenia Občianskeho zákonníka, ak záväzkový vzťah vznikol pred 1. februárom 2013, výška úrokov\n\n\tz omeškania sa riadi podľa predpisov účinných k 31. januára 2013 aj za dobu omeškania po 31. januári\n\n\t2013.\n\n\n\n\n\n\t65. Podľa § 3 nariadenia vlády Slovenskej republiky č. 87/1995 Z. z., ktorým sa vykonávajú niektoré\n\n\tustanovenia Občianskeho zákonníka v znení účinnom do 31.01.2013, výška úrokov z omeškania je o 8\n\n\tpercentuálnych bodov vyššia ako základná úroková sadzba Európskej centrálnej banky platná k prvému\n\n\tdňu omeškania s plnením peňažného dlhu.\n\n\n\n\t66. Žalovaný je v omeškaní so splnením peňažného dlhu, žalobca má preto voči žalovanému nárok\n\n\tna úrok z omeškania. K prvému dňu omeškania s plnením peňažného záväzku bola základná úroková\n\n\tsadzba Európskej centrálnej banky (ďalej len „ECB“) 0,05 % (v období od 10.09.2014 do 09.12.2015).\n\n\tVzhľadom na skutočnosť, že záväzkový vzťah strán sporu vznikol na základe zmluvy o poskytovaní\n\n\tverejných elektronických komunikačných služieb zo dňa 05.01.2013, priznal súd žalobcovi úrok z\n\n\tomeškania podľa nariadenia vlády Slovenskej republiky č. 87/1995 Z. z. v znení účinnom do 31.01.2013,\n\n\to 8 percentuálnych bodov vyšší ako základná úroková sadzba ECB k prvému dňu omeškania s plnením\n\n\tpeňažného záväzku, teda vo výške 8,05 % ročne z jednotlivých dlžných súm v zmysle predložených\n\n\tfaktúr, a to odo dňa nasledujúceho po splatnosti príslušnej faktúry. V časti úrokov z omeškania zo súm\n\n\tzodpovedajúcich poplatkom za upomienky súd žalobu zamietol.\n\n\n\n\t67. Podľa § 255 ods. 1 CSP, súd prizná strane náhradu trov konania podľa pomeru jej úspechu vo veci.\n\n\n\n\t68. Podľa § 262 ods. 1 CSP, o nároku na náhradu trov konania rozhodne aj bez návrhu súd v rozhodnutí,\n\n\tktorým sa konanie končí.\n\n\t69. Podľa § 262 ods. 2 CSP, o výške náhrady trov konania rozhodne súd prvej inštancie po právoplatnosti\n\n\trozhodnutia, ktorým sa konanie končí, samostatným uznesením, ktoré vydá súdny úradník.\n\n\n\n\t70. O nároku na náhradu trov konania rozhodol súd podľa § 255 ods. 1 a § 262 ods. 1 CSP.\n\n\tPredmetom konania na základe podanej žaloby bolo zaplatenie istiny 92,73 Eur. Aj keď súd žalobu v\n\n\tčasti príslušenstva, ktoré nebolo vyčíslené, zamietol, pre pomerné rozdelenie trov konania je rozhodujúci\n\n\tpomer úspechu a neúspechu v uplatnenej istine bez príslušenstva, ak príslušenstvo žalobca nevyčíslil\n\n\tvo svojej žalobe (uznesenie Najvyššieho súdu SR sp. zn. 6Obo/243/2007 zo dňa 27.11.2008). V časti\n\n\to zaplatenie 86,73 Eur súd žalobe vyhovel, čo predstavuje úspech žalobcu (93,5 %). Vo zvyšnej časti\n\n\tžalobu zamietol (6,5 % zo žalovanej sumy), čo predstavuje úspech žalovaného. Žalobca bol v konaní\n\n\túspešný, jeho čistý úspech predstavuje 87 %, preto má nárok na náhradu trov konania voči žalovanému\n\n\tv tomto rozsahu. O výške trov rozhodne súd po právoplatnosti rozsudku samostatným uznesením, ktoré\n\n\tvydá vyšší súdny úradník.\n\n\n\n\tPoučenie:\n\n\n\n\n\n\tP o u č e n i e : Proti tomuto rozsudku je prípustné odvolanie, ktoré sa podáva v lehote 15 dní odo\n\n\tdňa doručenia písomného vyhotovenia rozhodnutia, prostredníctvom Okresného súdu Lučenec, Ulica\n\n\tDr. Herza 14, 984 37 Lučenec na Krajský súd v Banskej Bystrici, a to písomne.\n\n\n\n\tOdvolanie je potrebné predložiť s potrebným počtom rovnopisov a s prílohami tak, aby jeden rovnopis\n\n\tzostal na súde, a aby každá strana sporu dostala jeden rovnopis odvolania. Ak strana sporu nepredloží\n\n\tpotrebný počet rovnopisov a príloh, súd vyhotoví kópie na jej trovy.\n\n\n\n\tPodľa § 363 CSP v odvolaní sa popri všeobecných náležitostiach podania uvedie, proti ktorému\n\n\trozhodnutiu smeruje, v akom rozsahu sa napáda, z akých dôvodov sa rozhodnutie považuje za\n\n\tnesprávne (odvolacie dôvody) a čoho sa odvolateľ domáha (odvolací návrh).\n\n\n\n\tPodľa § 364 CSP rozsah, v akom sa rozhodnutie napáda, môže odvolateľ rozšíriť len do uplynutia lehoty\n\n\tna podanie odvolania.\n\n\n\n\tPodľa § 365 ods. 1 CSP odvolanie možno odôvodniť len tým, že\n\n\ta) neboli splnené procesné podmienky,\n\n\tb) súd nesprávnym procesným postupom znemožnil strane, aby uskutočňovala jej patriace procesné\n\n\tpráva v takej miere, že došlo k porušeniu práva na spravodlivý proces,\n\n\tc) rozhodoval vylúčený sudca alebo nesprávne obsadený súd,\n\n\td) konanie má inú vadu, ktorá mohla mať za následok nesprávne rozhodnutie vo veci,\n\n\te) súd prvej inštancie nevykonal navrhnuté dôkazy, potrebné na zistenie rozhodujúcich skutočností,\n\n\tf) súd prvej inštancie dospel na základe vykonaných dôkazov k nesprávnym skutkovým zisteniam,\n\n\tg) zistený skutkový stav neobstojí, pretože sú prípustné ďalšie prostriedky procesnej obrany alebo ďalšie\n\n\tprostriedky procesného útoku, ktoré neboli uplatnené, alebo\n\n\th) rozhodnutie súdu prvej inštancie vychádza z nesprávneho právneho posúdenia veci.\n\n\n\n\tPodľa § 365 ods. 2 CSP odvolanie proti rozhodnutiu vo veci samej možno odôvodniť aj tým, že\n\n\tprávoplatné uznesenie súdu prvej inštancie, ktoré predchádzalo rozhodnutiu vo veci samej, má vadu\n\n\tuvedenú v odseku 1, ak táto vada mala vplyv na rozhodnutie vo veci samej.\n\n\n\n\tPodľa § 365 ods. 3 CSP odvolacie dôvody a dôkazy na ich preukázanie možno meniť a dopĺňať len do\n\n\tuplynutia lehoty na podanie odvolania.\n\n\n\n\tPodľa § 366 CSP prostriedky procesného útoku alebo prostriedky procesnej obrany, ktoré neboli\n\n\tuplatnené v konaní pred súdom prvej inštancie, možno v odvolaní použiť len vtedy, ak\n\n\ta) sa týkajú procesných podmienok,\n\n\tb) sa týkajú vylúčenia sudcu alebo nesprávneho obsadenia súdu,\n\n\tc) má byť nimi preukázané, že v konaní došlo k vadám, ktoré mohli mať za následok nesprávne\n\n\trozhodnutie vo veci alebo\n\n\td) ich odvolateľ bez svojej viny nemohol uplatniť v konaní pred súdom prvej inštancie.\n\n\tAk povinný dobrovoľne nesplní, čo mu ukladá vykonateľné rozhodnutie, oprávnený môže podať návrh\n\n\tna vykonanie exekúcie podľa osobitného zákona (Exekučný poriadok).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}