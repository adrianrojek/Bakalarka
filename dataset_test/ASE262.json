{"sud_guid": "", "sud_typ": "", "sud_nazov": "Okresný súd Topoľčany", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/11/2014", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Topoľčany\n\n  Spisová značka:                       1T/11/2014\n\n  Identifikačné číslo súdneho spisu:    4614010028\n\n  Dátum vydania rozhodnutia:            20.02.2014\n\n  Meno a priezvisko sudcu, VSÚ:         Mgr. Miroslava Šúleková\n\n  ECLI:                                 ECLI:SK:OSTO:2014:4614010028.2\n\n  Oblasti právnej úpravy:               Trestné právo - Majetok\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Topoľčany samosudkyňou Mgr. Miroslavou Šúlekovou v trestnej veci obvineného A. L. pre\n\n\tprečin neoprávneného vyrobenia a používania platobného prostriedku, elektronických peňazí alebo inej\n\n\tplatobnej karty podľa § 219 ods. 1 Trestného zákona, na verejnom zasadnutí konanom dňa 20.02.2014\n\n\ttakto\n\n\n\n\n\n\tr o z h o d o l :\n\n\n\n\tPodľa § 334 odsek 4 Trestného poriadku súd s c h v a ľ u j e dohodu o vine a treste v navrhnutom\n\n\trozsahu návrhu Okresnej prokurátorky v Topoľčanoch zo dňa 31.01.2014, sp. zn. Pv 673/13 tak, že:\n\n\n\n\tObvinený:\n\n\n\n\n\n\tA. L. , nar. XX.XX.XXXX v F., trvale bytom F., H. XXXX/XX, zamestnaný, ženatý, na slobode ,\n\n\n\n\tj e v i n n ý , ž e :\n\n\n\n\tpotom, ako si v presne nezistenom čase začiatkom mesiaca júl 2013 v Topoľčanoch z platobnej karty\n\n\tpoškodenej B. I. W., ktorú mal jej manžel G. I. uloženú v peňaženke na sedadle služobného vozidla,\n\n\tneoprávnene zistil údaje, následne takto získané údaje neoprávnene použil a to tým spôsobom, že ich\n\n\tdňa 07.07.2013 približne o 17,06 hod. v Topoľčanoch na ul. H. XXXX/XX v mieste trvalého bydliska z\n\n\tpočítača s IP adresou XX.XXX.XXX.XXX s použitím e-mailovej adresy a@b.c <mailto:a@b.c> zadal na\n\n\tinternetovú stránku <http://ulozto.sk> za účelom zrealizovania platby - sumy 12,- Eur za kredit na svoj\n\n\tužívateľský účet , založený na tejto stránke, pričom platba bola následne zrealizovaná prostredníctvom\n\n\tspoločnosti GOPAY a.s., Planá 67, České Budějovice, ako elektronické peniaze z bankového účtu č.\n\n\tXXXXXXXXXX/XXXX, vedenom vo VÚB a.s. pobočka Topoľčany na meno poškodenej B. I. W.\n\n\tprostredníctvom elektronického bankovníctva - internetbanking, ktorým bol uskutočnený bezhotovostný\n\n\tprevod peňazí, čím poškodenej B. I. W., nar. XX.XX.XXXX v F., trvale bytom F., E. XXXX/XX, spôsobil\n\n\tškodu vo výške 12,- Eur,\n\n\n\n\tt e d a :\n\n\n\n\t- neoprávnene si obstaral elektronické peniaze ,\n\n\n\n\tt ý m s p á c h a l :\n\n\n\n\t- prečin neoprávneného vyrobenia a používania platobného prostriedku, elektronických peňazí alebo\n\n\tinej platobnej karty podľa § 219 ods. 1 Trestného zákona,\n\n\n\n\tz a t o s a o d s u d z u j e :\n\n\tPodľa § 219 ods. 1 Tr. zákona za použitia § 36 písm. l/ Tr. zákona, § 39 ods. 2 písm. d/, ods. 4 Tr.\n\n\tzákona, § 38 ods. 2, ods. 3 Tr. zákona k trestu odňatia slobody vo výmere 8 (osem) mesiacov.\n\n\tPodľa § 49 ods. 1 písm. a/ Tr. zákona a § 50 ods. 1 Tr. zákona sa mu výkon trestu odňatia slobody\n\n\tpodmienečne odkladá a určuje sa skúšobná doba v trvaní 14 (štrnásť) mesiacov.\n\n\n\n\tPodľa § 287 ods. 1 Tr. por. ukladá obvinenému povinnosť nahradiť poškodenej strane VÚB, a.s. so\n\n\tsídlom Mlynské Nivy 1, 829 90 Bratislava, IČO: 31320155, škodu vo výške 12,- Eur.\n\n\n\n\to d ô v o d n e n i e :\n\n\n\n\tNa verejnom zasadnutí, na ktorom sa schválila predmetná dohoda o vine a treste, súd po prednesení\n\n\tnávrhu na schválenie dohody o vine a treste prokurátorom, položil obvinenému otázky v súlade s\n\n\tustanovením § 333 ods. 3 Tr. por. Obvinený na všetky položené otázky odpovedal „áno“ a tak súd\n\n\trozhodol tak, ako je uvedené vo výroku tohto rozsudku.\n\n\n\n\tSamosudkyňa zistila formou otázok skutočnosti uvedené v § 333 ods. 3 Trestného poriadku.\n\n\n\n\ta/ či rozumie podanému návrhu na dohodu o vine a treste - odpovedal: „áno“\n\n\n\n\tb/ či súhlasí, aby sa jeho trestná vec prejednala touto skrátenou formou, čím sa vzdáva práva na\n\n\tverejný súdny proces - odpovedal: „áno“\n\n\n\n\tc/ či rozumie, čo tvorí podstatu skutku, ktorý sa mu kladie za vinu - odpovedal: „áno“\n\n\n\n\td/ či bol ako obvinený poučený o svojich právach, najmä o práve na obhajobu, či mu bola daná\n\n\tmožnosť na slobodnú voľbu obhajcu a či sa s obhajcom mohol radiť o spôsobe obhajoby - odpovedal:\n\n\t„áno“\n\n\n\n\n\n\te/ či rozumel podstate konania o návrhu na dohodu o vine a treste - odpovedal: „áno“\n\n\n\n\tf/ či rozumie právnej kvalifikácii skutku ako trestného činu - odpovedal: „áno“\n\n\n\n\tg/ či bol oboznámený s trestnými sadzbami, ktoré zákon ustanovuje za trestné činy mu kladené za vinu\n\n\t- odpovedal: „áno“\n\n\n\n\th/ či sa dobrovoľne priznal a uznal vinu za spáchaný skutok, ktorý sa v návrhu dohody o vine a treste\n\n\tkvalifikuje ako určitý trestný čin - odpovedal: „áno“\n\n\n\n\ti/ či súhlasí s navrhovaným trestom, trest prijíma a v stanovených lehotách sa podriadi výkonu trestu a\n\n\tochrannému opatreniu a nahradí škodu v rozsahu dohody - odpovedal: „áno“\n\n\n\n\tj/ či si uvedomuje, že ak súd prijme návrh na dohodu o vine a treste a vynesie rozsudok, ktorý\n\n\tnadobudne právoplatnosť vyhlásením, nebude možné proti tomuto rozsudku podať odvolanie -\n\n\todpovedal: „áno“\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie (§ 334 odsek 4 Trestného\n\n\tporiadku). Dovolanie, ako mimoriadny opravný prostriedok, je prípustné iba\n\n\tza podmienky uvedenej v § 371 odsek 1 písm. c/, odsek 2 Trestného\n\n\tporiadku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}