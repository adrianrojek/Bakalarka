{"sud_guid": "", "sud_typ": "", "sud_nazov": "Okresný súd Prievidza", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "3T/96/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Prievidza\n\nSpisová značka:                      3T/96/2018\n\nIdentifikačné číslo súdneho spisu:   3818010502\n\nDátum vydania rozhodnutia:           16. 08. 2018\n\nMeno a priezvisko sudcu, VSÚ:        JUDr. Noema Turanovičová\n\nECLI:                                ECLI:SK:OSPD:2018:3818010502.1\n\n\n\n\n\n\tTRESTNÝ ROZKAZ V MENE SLOVENSKEJ REPUBLIKY\n\n\n\n\tOkresný súd Prievidza vydáva podľa § 353 odsek 1 Trestného poriadku\n\n\n\n\trozhodol:\n\n\n\n\n\n\tObvinený:\n\n\n\n\n\n\tN. D. - nar. X.X.XXXX v Zemianskych Kostoľanoch, okres Prievidza, trvale bytom U. J. (obec),\n\n\n\n\tsa uznáva za vinného, že\n\n\n\n\tdňa 24.12.2016 o 20:32:15 hod. UTC (koordinovaný svetový čas) v Zemianskych Kostoľanoch, okres\n\n\tPrievidza, v dome A. XXX/XX, prostredníctvom internetu z jeho mobilného telefónu zn. R. RM XXX cez\n\n\tIP adresu XX.XXX.XXX.XXX, prostredníctvom služby www.facebook.com <http://www.facebook.com>,\n\n\tzo svojho profilu N..D. odoslal U. D. na nick U. D. 2 ks fotografie, pričom na jednej bola odfotená súlož\n\n\tmuža s ležiacim dievčaťom vo veku približne 10 rokov, a na druhej bola odfotená súlož stojaceho muža\n\n\ts dievčaťom vo veku približne 10 rokov, ktoré kľačí na kolenách a podopiera sa rukami,\n\n\n\n\tteda\n\n\n\n\n\n\tinak rozširoval detskú pornografiu a čin spáchal verejne,\n\n\n\n\tčím spáchal\n\n\n\n\tzločin rozširovania detskej pornografie podľa § 369 odsek 1, odsek 2 písmeno b) Trestného zákona č.\n\n\t 300/2005 Z.z. v znení Zákona č. 125/2016 Z.z. (ďalej len „Trestný zákon“).\n\n\n\n\tZa to sa\n\n\n\n\todsudzuje:\n\n\n\n\n\n\tPodľa § 369 odsek 2 Trestného zákona s použitím § 36 písmeno j), l) Trestného zákona, § 38 odsek\n\n\t3 Trestného zákona, § 51 odsek 1 Trestného zákona, k trestu odňatia slobody v trvaní 3 (troch) rokov\n\n\ts probačným dohľadom nad správaním obvineného v skúšobnej dobe, výkon ktorého sa mu podľa §\n\n\t49 odsek 1 písmeno a) Trestného zákona a § 51 odsek 2 Trestného zákona podmienečne odkladá na\n\n\tskúšobnú dobu v trvaní 30 (tridsiatich) mesiacov.\n\n\n\n\tPodľa § 51 odsek 4 písmeno g) Trestného zákona sa obvinenému prikazuje v súčinnosti s probačným\n\n\ta mediačným úradníkom alebo iným odborníkom podrobiť sa v skúšobnej dobe programu sociálneho\n\n\tvýcviku.\n\n\n\n\n\n\tPodľa § 60 odsek 1 písmeno a) Trestného zákona sa obvinenému ukladá trest prepadnutia vecí - 1 kus\n\n\tmobilný telefón zn. Nokia W., IMEI: XXXXXXXXXXXX so SIM kartou, pamäťovou kartou 1 GB, ktoré\n\n\tsa ako doličné veci nachádzajú v úschove Okresného súdu Prievidza v Knihe vecí vzatých do úschovy\n\n\tpod číslom 20/18.\n\n\n\n\tPodľa § 60 odsek 5 Trestného zákona vlastníkom prepadnutých vecí sa stáva štát.\n\n\n\n\tPoučenie:\n\n\n\n\n\n\tProti tomuto trestnému rozkazu môže podať obvinený a osoby, ktoré sú oprávnené na podanie\n\n\topravného prostriedku, odpor na tunajšom súde do 8 dní odo dňa jeho doručenia.\n\n\tPoškodený môže podať odpor proti výroku o náhrade škody, ktorým bola priznaná náhrada škody.\n\n\tAk poškodený podal odpor, trestný rozkaz sa ruší vo výroku o náhrade škody a samosudca odkáže\n\n\tuznesením poškodeného na konanie vo veciach občiansko-právnych.\n\n\tAk bol obvinený stíhaný pre prečin uvedený v § 211 odsek 1 Trestného poriadku, môže poškodený vziať\n\n\tsúhlas s trestným stíhaním späť až dovtedy, kým sa trestný rozkaz nedoručí niektorej z osôb uvedených\n\n\tv § 355 odsek 1 Trestného poriadku.\n\n\tSpäťvzatím súhlasu sa trestný rozkaz ruší a samosudca trestné stíhanie zastaví. Ak sa v určenej lehote\n\n\todpor nepodá alebo ak sa podaný odpor vezme späť, dovtedy, kým súd nezačne hlavné pojednávanie\n\n\t(vyvolaním veci), stane sa trestný rozkaz právoplatným a vykonateľným.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}