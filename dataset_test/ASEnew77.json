{"sud_guid": "", "sud_typ": "", "sud_nazov": "Krajský súd Bratislava", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "4Co/84/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Krajský súd Bratislava\n\nSpisová značka:                      4Co/84/2018\n\nIdentifikačné číslo súdneho spisu:   1716205214\n\nDátum vydania rozhodnutia:           19. 09. 2018\n\nMeno a priezvisko sudcu, VSÚ:        JUDr. Valéria Kleinová\n\nECLI:                                ECLI:SK:KSBA:2018:1716205214.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tKrajský súd v Bratislave v senáte zloženom z predsedníčky senátu JUDr. Valérie Kleinovej a členov\n\n\tsenátu JUDr. Michaely Frimmelovej a Mgr. Ingrid Degmovej Pospíšilovej v právnej veci žalobcu: Orange\n\n\tSlovensko, a.s., so sídlom Metodova 8, 821 08 Bratislava, IČO: 35 697 270 zastúpeného spoločnosťou\n\n\tBobák, Bollová a spol., s.r.o., so sídlom Dr. Vladimíra Clementisa 10, Bratislava proti žalovanému: Y. W.,\n\n\tnar. XX.X.XXXX, bytom B. X, L. o zaplatenie ceny za používanie pripojenia na verejnú telekomunikačnú\n\n\tsieť vo výške 267,48 Eur s príslušenstvom, na odvolanie žalovaného proti rozsudku Okresného súdu v\n\n\tPezinku zo dňa 1. marca 2017 č.k. 36Csp 5/2016-73 v spojení s opravným uznesením zo dňa 20.7.2017\n\n\tč.k. 36Csp 5/2016- 80 takto\n\n\n\n\trozhodol:\n\n\n\n\n\n\tOdvolací súd rozsudok súdu prvej inštancie v spojení s opravným uznesením zo dňa 20.7.2017 č.k.\n\n\t36Csp 5/2016- 80 v napadnutej vyhovujúcej časti p o t v r d z u j e.\n\n\n\n\tŽalobcovi nepriznáva nárok na náhradu trov odvolacieho konania.\n\n\n\n\todôvodnenie:\n\n\n\n\n\n\t1. Napadnutým rozsudkom súd prvej inštancie v spojení s opravným uznesením konanie v časti\n\n\tzaplatenia sumy 120,80 Eur spolu s úrokom z omeškania vo výške 5,05 % ročne zo sumy 120,80 Eur\n\n\tod 30.1.2015 do zaplatenia zastavil.\n\n\n\n\t2. Žalovanému uložil povinnosť zaplatiť žalobcovi sumu vo výške 146,68 Eur spolu s úrokom z\n\n\tomeškania vo výške 5,05 % ročne zo sumy 146,68 Eur od 30.01.2015 do zaplatenia, všetko do troch\n\n\tdní od právoplatnosti rozsudku.\n\n\n\n\t3. Žalobcovi priznal náhradu trov konania.\n\n\n\n\t4. Vychádzal zo skutkového vymedzenia žaloby žalobcom, že so žalovaným uzavrel zmluvu č. H. a č.\n\n\tH., ktorých neoddeliteľnou súčasťou sú Všeobecné podmienky. V zmysle týchto zmlúv boli žalovanému\n\n\tpriradené účastnícke čísla XXXXXXXXXX a XXXXXXXXXX. Žalovaný sa podpisom Dodatku zaviazal\n\n\tpoužívať služby a za tieto platiť po dobu viazanosti a následne porušil svoj základný záväzok zotrvať\n\n\tv zmluvnom vzťahu počas dohodnutej doby. Žalovaný nezaplatil cenu poskytnutých služieb vo výške\n\n\t210,32 Eur. Po zaslaní Pokusu o pokonávku bola časť pohľadávky vo výške 63,64 Eur odpísaná a preto\n\n\tsi ju v tomto konaní žalobca neuplatňuje. Súčasne sa žalobca domáhal zaplatenia náhrady škody za\n\n\todpredaný mobilný telefón U. R. H. vo výške 36,80 Eur, L. T. X.X L. J. XG a to vo výške 84 Eur. Škoda\n\n\tpredstavuje rozdiel medzi predajnou cenou a jeho akciovou cenou, keď tým, že žalovaný získal mobilný\n\n\ttelefón za cenu zvýhodnenú oproti cene trhovej Písomným podaním zo dňa 20.1.2017 vzal žalobca\n\n\tžalobu späť v časti zaplatenia zmluvnej pokuty vo výške 120,80 Eur a zotrval na zvyšku pohľadávky vo\n\n\tvýške 146,68 Eur s prísl.\n\n\t5. Súd prvej inštancie vykonal vo veci dokazovanie oboznámením s obsahom listín Zmluva o pripojení\n\n\tzo dňa 23.5.2005, Dodatok k zmluve o pripojení zo dňa 23.5.2005, Príloha č. 1 Dodatku k Zmluve,\n\n\tZmluva o pripojení zo dňa 2.9.2008, Dodatok k zmluve o pripojení zo dňa 23.5.2005, Príloha č.\n\n\t1 Dodatku k Zmluve, Pokus o pokonávku zo dňa 20.1.2015, Všeobecné podmienky poskytovania\n\n\tverejných elektronických komunikačných služieb prostredníctvom verejnej mobilnej siete spoločnosti\n\n\tOrange Slovensko, a.s., faktúry č. XXXXXXXXXX, XXXXXXXXXX, XXXXXXXXXX H. XXXXXXXXXX a\n\n\tto všetko v kópiách a po takto vykonanom dokazovaní ustálil skutkový stav nasledovným spôsobom:\n\n\tMedzi spoločnosťou Orange Slovensko, a.s. a žalovaným došlo k uzatvoreniu Zmluvy o pripojení dňa\n\n\t23.5.2005, ktorou sa žalobca zaviazal poskytovať žalovanému telekomunikačné služby a to v rozsahu\n\n\tprogramu služieb Paušál 25 + sms, CLIP, CLIR, Obrazové správy a žalovaný sa zaviazal zaplatiť za\n\n\tto odplatu. Súčasne Dodatkom k Zmluve o pripojení zo dňa 23.5.2005 sa žalovaný zaviazal používať\n\n\ttelefón minimálne v rozsahu dohodnutej služby po dobu najmenej 24 mesiacov. Podľa dodatku k zmluve\n\n\to pripojení zo dňa 23.5.2005 v prípade porušenia niektorej z povinností žalovaného uhradiť žalobcovi\n\n\tzmluvnú pokutu vo výške 184 Eur. Súčasne došlo k predaju mobilného telefónu U. R. H.. Žalovaný bol\n\n\tvyzvaný faktúrami č. XXXXXXXXXX, XXXXXXXXXX, XXXXXXXXXX H. XXXXXXXXXX vystavenými\n\n\tžalobcom, aby za obdobie od 23.8.2014 do 5.11.2014 uhradil odplatu za poskytnuté služby celkom vo\n\n\tvýške 146,68 Eura ako aj zmluvnú pokutu 120,80 eura (ako súčet zmluvných pokút vo výške 84,-eura a\n\n\t36,80 eur). Zo Všeobecných podmienok poskytovania verejných elektronických komunikačných služieb\n\n\tprostredníctvom verejnej telefónnej siete spoločnosti Orange Slovensko, a.s mal za preukázané, že tieto\n\n\tvšeobecné podmienky v plnom rozsahu nahradzujú platné a účinné všeobecné podmienky a nadobúdajú\n\n\tplatnosť a účinnosť dňa 1.1.2014. Listinou Pokus o pokonávku zo dňa 20.1.2015 bol žalovaný vyzvaný\n\n\tna uhradenie svojho dlhu vo výške 210,32 Eur za poskytnuté elektronické služby a náhradu škody vo\n\n\tvýške 157,33 Eur. Medzi spoločnosťou Orange Slovensko, a.s. a žalovaným došlo k uzatvoreniu Zmluvy\n\n\to pripojení dňa 2.9.2008, ktorou sa žalobca zaviazal poskytovať žalovanému telekomunikačné služby a\n\n\tto v rozsahu programu služieb Mobilný Orange internet Štart a Dynamická verejná IP adresa a bol mu\n\n\tpridelený prístroj V. Q. modem a žalovaný sa zaviazal zaplatiť za to odplatu.\n\n\n\n\t6. V časti zaplatenia sumy 120,80 Eur spolu s úrokom z omeškania vo výške 5,05 % ročne zo sumy\n\n\t120,80 Eur od 30.1.2015 do zaplatenia súd prvej inštancie konanie, po späťvzatí žaloby žalobcom v\n\n\ttejto časti pred začatím pojednávania, zastavil podľa § 145 ods. 2 Civilného sporového poriadku (ďalej\n\n\tlen „CSP“).\n\n\n\n\t7. Po právnej stránke vychádzal súd prvej inštancie z ustanovené § 42 ods. 1 písm.a/, § 42 ods. 4 písm.\n\n\tb,/ § 43 ods. 1, § 43 ods. 5 písm b/ zákona č. 610/2003 Z.z. o elektronických komunikáciách, § 52 ods.\n\n\t2. 3, § 54 Občianskeho zákonníka.\n\n\n\n\t8. Konštatoval, že vzhľadom k tomu, že žalobca uzatváral zmluvu so žalovaným v rámci predmetu svojej\n\n\tobchodnej činnosti (§ 52 ods. 2 Občianskeho zákonníka) a žalovaný je osobou, ktorá pri uzatváraní a\n\n\tplnení zmluvy s žalobcom nekonala v rámci predmetu svojej obchodnej ani inej podnikateľskej činnosti\n\n\t(§ 52 ods. 3 Občianskeho zákonníka) je uvedená zmluva spotrebiteľskou zmluvou, keď podľa § 52 ods.\n\n\t1 Občianskeho zákonníka je každá zmluva bez ohľadu na právnu formu, ktorú uzatvára dodávateľ so\n\n\tspotrebiteľom zmluvou spotrebiteľskou. Poukázal na to, že podľa § 54 Občianskeho zákonníka zmluvné\n\n\tpodmienky upravené spotrebiteľskou zmluvou sa nemôžu odchýliť od tohto zákona v neprospech\n\n\tspotrebiteľa. Žalobca a žalovaný uzavreli zmluvy, ktorými sa žalobca zaviazal žalovanému pripojiť jeho\n\n\tkoncové telekomunikačné zariadenie na verejnú telekomunikačnú sieť a poskytovať alebo sprístupniť\n\n\ts tým súvisiacu verejnú telekomunikačnú službu a žalovaný sa zaviazal platiť cenu za zriadenie a\n\n\tpoužívanie pripojenia na verejnú telekomunikačnú sieť a za poskytovanie verejnej telekomunikačnej\n\n\tslužby. Súd tieto zmluvy posúdil ako zmluvu o pripojení podľa § 43 a nasl. zákona č. 610/2003\n\n\tZ.z. o elektronických komunikáciách. Právne vzťahy účastníkov konania zo zmluvy o pripojení dňa\n\n\t23.5.2005 a 2.9.2008 sú potom upravené samotnou zmluvou o pripojení, zákonom z.č. 610/2003 Z.z. o\n\n\telektronických komunikáciách, všeobecnými podmienkami a Občianskym zákonníkom.\n\n\n\n\t9. Z vykonaného dokazovania, a to z dodatku k zmluve o pripojení zo dňa 23.5.2005 a 2.9.2008 má\n\n\tsúd prvej inštancie za preukázané, že týmito zmluvami sa žalobca zaviazal žalovanému zriadiť potrebný\n\n\tprístup k verejnej telefónnej sieti alebo k inej verejnej sieti a sprístupniť súvisiace služby, pričom súčasťou\n\n\tzmluvy sú všeobecné podmienky a tarifa. Nebolo sporné poskytnutie služieb spočívajúcich v prenose\n\n\tsignálov v sieťach vrátane telekomunikačných služieb a ani výška ceny za poskytnuté služby, keď z\n\n\tvyjadrenia žalobcu vyplýva, že táto bola účtovaná podľa platnej tarify, pričom žalovaný netvrdil ani\n\n\tnepreukázal zaplatenie odplaty za služby v celkovej vo výške 120,80 Eur. Účastníci zmluvy o pripojení sa\n\n\tdohodli na splatnosti ceny za poskytnuté služby v súlade s § 563 Občianskeho zákonníka, pričom nebolo\n\n\ttvrdené a teda ani preukázané, že žalovaná odplatu za služby žalobcovi zaplatila (§ 42 ods. 4 písm. b/\n\n\tz. č. 610/2003 Z.z.). Nebolo medzi stranami sporné, že žalobca poskytol žalovanému plnenie vo forme\n\n\tzriadenia zriadiť potrebný prístup k verejnej telefónnej sieti (§ 43 ods. 1 zákona č. 610/2003 Z.z.) a to tak\n\n\tako je uvedené vo faktúrach č. XXXXXXXXXX, XXXXXXXXXX, XXXXXXXXXX H. XXXXXXXXXX, preto\n\n\tžalobca oprávnene žiadal od žalovanému zaplatenie odplaty za poskytnuté služby v dňoch od 23.8.2014\n\n\tdo 5.11.2014, ktorá bola toto plnenie povinný poskytnúť (§ 42 ods. 4 písm. b/ z. č. 610/2003 Z.z.). Preto\n\n\tpriznal žalobcovi voči žalovanému právo na zaplatenie odplaty za poskytnuté služby (§ 42 ods. 1 písm. a/\n\n\tz.č. 610/2003 Z.z.). Mal tiež za preukázané, že žalovaný sa riadnym neuhradením peňažných záväzkov\n\n\tuvedených vo faktúrach č. XXXXXXXXXX, XXXXXXXXXX, XXXXXXXXXX H. XXXXXXXXXX dostala\n\n\tdo omeškania so zaplatením peňažného záväzku odo dňa nasledujúceho po dňoch splatnosti ceny za\n\n\tslužby ako boli uvedené vo faktúrach. Žalobcovi preto priznal aj nárok na úrok z omeškania vo výške\n\n\t5,05 % p.a. v zmysle § 517 ods. 2 Občianskeho zákonníka.\n\n\n\n\t10. O náhrade trov konania rozhodol súd prvej inštancie v súlade s § 255 ods. 1 CSP a plne úspešnému\n\n\tžalobcovi priznal náhradu trov konania, keď tento bol v spore proti žalovanému plne úspešný.\n\n\n\n\t11. Proti tomuto rozsudku podal v zákonnej lehote odvolanie žalovaný a uviedol, že so žalobcom nemal\n\n\tuzatvorené dve zmluvy, ale jednu na č. XXXXXXXXXX a vo faktúrach sa stále pridávali platené aplikácie,\n\n\ts ktorými nesúhlasil a žalobca ich zrušil po jeho upozornení. Žiadal o priznanie nižšej sumy žalobcovi.\n\n\tNamietal, že sa nemal možnosť hájiť, v konaní ho nikto nekontaktoval. Žalobca mu písal asi 2-krát, že\n\n\tmu rušia zmluvu a viac nič. Uviedol, e nemal dve mobilné čísla, jeden mobilný telefón U. R. H., ktorý už\n\n\tmal byť splatený, keď mu skončila zmluva, tú mu následne predĺžili a ponúkli mu L. T.. Bol v omeškaní\n\n\ts platením a platil, aj keď bol vypnutý.\n\n\n\n\t12. Žalobca vo svojom vyjadrení k odvolaniu žalovaného uviedol, že žalovaný nikdy nepopieral\n\n\texistenciu dvoch zmlúv, tieto boli riadne uzatvorené a žalovaný aj riadne uhrádzal nejaký čas faktúry\n\n\tza služby. Predmetné tri vystavené mu faktúry, na základe si voči žalovanému uplatňuje pohľadávku,\n\n\tžalovaný ani nereklamoval. Mal tiež za to, že svoje námietky si mal žalovaný uplatniť v prvoinštančnom\n\n\tkonaní.\n\n\n\n\n\n\t13. Krajský súd v Bratislave ako súd odvolací (§ 34 CSP) viazaný rozsahom a dôvodmi odvolania (§\n\n\t379, § 380 CSP) a skutkovým stavom, ktorý nebolo potrebné doplniť, prejednal vec bez nariadenia\n\n\todvolacieho pojednávania postupom podľa § 378 ods. 1 a § 219 ods. 3 CSP a dospel k záveru, že\n\n\todvolanie žalovaného nie je dôvodné.\n\n\n\n\t14. Podľa § 387 ods. 1 CSP odvolací súd rozhodnutie súdu prvej inštancie potvrdí, ak je vo výroku\n\n\tvecne správne.\n\n\n\n\t15. Ak sa odvolací súd v celom rozsahu stotožňuje s odôvodnením napadnutého rozhodnutia, môže sa\n\n\tv odôvodnení obmedziť len na skonštatovanie správnosti dôvodov napadnutého rozhodnutia, prípadne\n\n\tdoplniť na zdôraznenie správnosti napadnutého rozhodnutia ďalšie dôvody (§ 387 ods. 2 CSP).\n\n\n\n\t16. Súd prvej inštancie v prejednávanej veci dospel k správnemu záveru o opodstatnenosti žalobného\n\n\tnároku žalobcu a svoje rozhodnutie aj náležite a dostatočne a presvedčivo odôvodnil. Mal zo žalobcom\n\n\tdoložených listinných dôkazov preukázané, že medzi žalobcom spoločnosťou Orange Slovensko, a.s. a\n\n\tžalovaným došlo k uzatvoreniu Zmluvy o pripojení dňa 23.5.2005, ktorou sa žalobca zaviazal poskytovať\n\n\tžalovanému telekomunikačné služby a to v rozsahu programu služieb Paušál 25 + sms, CLIP, CLIR,\n\n\tObrazové správy a žalovaný sa zaviazal zaplatiť za to odplatu. Súčasne Dodatkom k Zmluve o pripojení\n\n\tzo dňa 23.5.2005 sa žalovaný zaviazal používať telefón minimálne v rozsahu dohodnutej služby po\n\n\tdobu najmenej 24 mesiacov. Podľa dodatku k zmluve o pripojení zo dňa 23.5.2005 v prípade porušenia\n\n\tniektorej z povinností žalovaného uhradiť žalobcovi zmluvnú pokutu vo výške 184 Eur. Súčasne došlo k\n\n\tpredaju mobilného telefónu U. R. H.. Žalovaný bol vyzvaný faktúrami č. XXXXXXXXXX, XXXXXXXXXX,\n\n\tXXXXXXXXXX H. XXXXXXXXXX vystavenými žalobcom, aby za obdobie od 23.8.2014 do 5.11.2014\n\n\tuhradil odplatu za poskytnuté služby celkom vo výške 146,68 Eura ako aj zmluvnú pokutu 120,80 eura\n\n\t(ako súčet zmluvných pokút vo výške 84 Eur a 36,80 Eur). Zo Všeobecných podmienok poskytovania\n\n\tverejných elektronických komunikačných služieb prostredníctvom verejnej telefónnej siete spoločnosti\n\n\tOrange Slovensko, a.s mal za preukázané, že tieto všeobecné podmienky v plnom rozsahu nahradzujú\n\n\tplatné a účinné všeobecné podmienky a nadobúdajú platnosť a účinnosť dňa 1.1.2014. Listinou Pokus\n\n\to pokonávku zo dňa 20.1.2015 bol žalovaný vyzvaný na uhradenie svojho dlhu vo výške 210,32 Eur\n\n\tza poskytnuté elektronické služby a náhradu škody vo výške 157,33 Eur. Medzi spoločnosťou Orange\n\n\tSlovensko, a.s. a žalovaným došlo k uzatvoreniu Zmluvy o pripojení dňa 2.9.2008, ktorou sa žalobca\n\n\tzaviazal poskytovať žalovanému telekomunikačné služby a to v rozsahu programu služieb Mobilný\n\n\tOrange internet Štart a Dynamická verejná IP adresa a bol mu pridelený prístroj V. Q. modem a žalovaný\n\n\tsa zaviazal zaplatiť za to odplatu. Odvolací súd sa preto sústredil len na skonštatovanie a zdôraznenie\n\n\tsprávnosti napadnutého rozhodnutia (§ 387 ods. 2 CSP).\n\n\n\n\t17. Podľa § 151 ods. 1 CSP skutkové tvrdenia strany, ktoré protistrana výslovne nepoprela, sa považujú\n\n\tza nesporné.\n\n\n\n\t18. Porušenie povinnosti tvrdenia sa považuje za procesnú pasivitu strany sporu, ktorá má za následok\n\n\tprocesnú sankciu vo forme buď nespornosti nepopretých skutkových tvrdení protistrany (§ 151 ods.\n\n\t1 CSP), alebo neúčinnosti nekvalifikovaného popretia skutkového tvrdenia protistrany (§ 151 ods.\n\n\t2 CSP). Na odvrátenie fikcie nespornosti (t.j. fikcia založená podľa § 151 ods. 1 CSP) skutkových\n\n\ttvrdení protistrany postačuje ich generálne popretie, ak strana uvedie vlastné tvrdenia o skutkových\n\n\tokolnostiach.\n\n\n\n\n\n\t19. Žalobca vo svojej žalobe uviedol skutkové tvrdenia ohľadom ním uplatňovaného žalobného nároku,\n\n\tktoré tvrdenia doložil aj listinnými dôkazmi preukazujúcimi tieto skutkové tvrdenia, ktoré žalovaný počas\n\n\tcelého konania na súde prvej inštancie nepoprel a k žalobe žalobcu, ktorá mu bola doručená súdom prvej\n\n\tinštancie dňa 8.11.2016, sa nevyjadril Z dôvodu ospravedlnenia žalovaného z neúčasti na pojednávaní\n\n\tvytýčenom na deň 23.1.2017, bolo toto pojednávanie odročené na deň 1.3.2017, na ktoré sa žalovaný\n\n\tnedostavil. Predvolanie na toto pojednávanie bolo žalovanému doručované na adresu jeho trvalého\n\n\tpobytu a keďže súdu nie je známa žiadna iná adresa žalovaného, považuje sa žaloba dňom vrátenia\n\n\tnedoručenej zásielky súdu t.j. dňom 24.02.2017 bez ohľadu na skutočnosť, že sa žalovaný o doručovaní\n\n\tnedozvedel za doručené a to v súlade s § 106 ods. 1 písm. b/ Civilného sporového poriadku v spojení\n\n\ts § 112 Civilného sporového poriadku. Súd prvej inštancie tak pokračoval v konaní aj pri nečinnosti\n\n\tžalovaného, keď žalovaný bol riadne volaný, na pojednávanie sa neustanovil a ani nepožiadal z\n\n\tdôležitého dôvodu o odročenie pojednávania. Preto nebola dôvodná námietka žalovaného, že sa nemal\n\n\tmožnosť hájiť a v konaní ho nikto nekontaktoval. Čo sa týka pohľadávky žalobcu z titulu neuhradenej\n\n\tceny ním poskytnutých služieb žalovanému, žalovaný nielenže túto v celom konaní súdu prvej inštancie\n\n\tnerozporoval a nepoprel, ale ani v odvolacom konaní neuviedol, v akej výške ju nepovažuje za dôvodnú\n\n\ta žiadny dôkaz nedoložil.\n\n\n\n\t20. Odvolací súd preto z vyššie z uvedených dôvodov rozsudok súdu prvej inštancie v napadnutej\n\n\tvyhovujúcej časti v spojení s opravným uznesením zo dňa 20.7.2017 č.k. 36Csp 5/2016- 80 ako vecne\n\n\tsprávny podľa § 387 ods. 1 CSP potvrdil.\n\n\n\n\t21. O nároku na náhradu trov odvolacieho konania rozhodol odvolací súd podľa § 396 ods. 1, § 255\n\n\tods. 1 CSP a žalobcovi, ktorý mal v odvolacom konaní plný úspech, nárok na náhradu trov odvolacieho\n\n\tkonania nepriznal, nakoľko mu v tomto konaní žiadne trovy nevznikli.\n\n\n\n\t22. Toto rozhodnutie bolo prijaté senátom Krajského súdu v Bratislave pomerom hlasov 3:0.\n\n\n\n\tPoučenie:\n\n\n\n\n\n\tTento rozsudok nemožno napadnúť odvolaním.\n\n\tProti rozhodnutiu odvolacieho súdu je prípustné dovolanie, ak to zákon pripúšťa (§ 419 C.s.p.) v lehote\n\n\tdvoch mesiacov od doručenia rozhodnutia odvolacieho súdu oprávnenému subjektu na súde, ktorý\n\n\trozhodoval v prvej inštancii. Ak bolo vydané opravné uznesenie, lehota plynie znovu od doručenia\n\n\topravného uznesenia len v rozsahu vykonanej opravy (§ 427 ods. 1 C.s.p.)\n\n\tDovolateľ musí byť v dovolacom konaní zastúpený advokátom. Dovolanie a iné podania dovolateľa\n\n\tmusia byť spísané advokátom (§ 429 ods. 1 C.s.p.)\n\n\tV dovolaní sa popri všeobecných náležitostiach podania uvedie, proti ktorému rozhodnutiu smeruje, v\n\n\takom rozsahu sa toto rozhodnutie napáda, z akých dôvodov sa rozhodnutie považuje za nesprávne\n\n\t(dovolacie dôvody) a čoho sa dovolateľ domáha (dovolací návrh) (§ 428 C.s.p.).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}