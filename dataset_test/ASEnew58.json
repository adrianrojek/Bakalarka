{"sud_guid": "", "sud_typ": "", "sud_nazov": "Okresný súd Ružomberok", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "8T/23/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Ružomberok\n\nSpisová značka:                      8T/23/2018\n\nIdentifikačné číslo súdneho spisu:   5918010122\n\nDátum vydania rozhodnutia:           13. 06. 2018\n\nMeno a priezvisko sudcu, VSÚ:        JUDr. Miriam Penjaková\n\nECLI:                                ECLI:SK:OSRK:2018:5918010122.3\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Ružomberok samosudkyňou JUDr. Miriam PENJAKOVOU v trestnej veci proti\n\n\tobžalovanému G. J., rod. V., nar. XX.XX.XXXX v O., trvale bytom O., Ul. gen. R. XXXX/XX, naposledy\n\n\tprechodne bytom S., B. 1. T. XXX, pre prečin podvodu podľa § 221 ods. 1 Trestného zákona, formou\n\n\tspolupáchateľstva podľa § 20 Trestného zákona, na hlavnom pojednávaní konanom dňa 13.06.2018 v\n\n\tRužomberku, takto\n\n\n\n\trozhodol:\n\n\n\n\n\n\tObžalovaný\n\n\n\n\n\n\tG. J., rod. V., nar. XX.XX.XXXX v O., trvale bytom O., Ul. gen. R. XXXX/XX, naposledy prechodne S.,\n\n\tB.. 1. T. XXX, nezamestnaný, na slobode,\n\n\n\n\tuznáva sa za vinného, že\n\n\n\n\tspolu s doposiaľ nestotožnenou osobou ženského pohlavia dňa 25.02.2017 o 09.16 h z IP adresy\n\n\tXXX.XXX.XXX.XXX uverejnil na internetovej stránke www.bazos.sk <http://www.bazos.sk> inzerát č.\n\n\t70633172 v ktorom ponúkol na predaj mobilný telefón značky Apple iPhone 6s 32gb za sumu 300,-Eur,\n\n\tkde na tento inzerát reagoval X. J., ktorý po dohode s doposiaľ nestotožnenou osobou ženského pohlavia\n\n\ts ktorou komunikoval na čísle XXXXXXXXXX uvedenom v inzeráte, dňa 27.02.2017 uhradil požadovanú\n\n\tsumu na číslo účtu U XXXX XXXX XXXX XXXX XXXX, ktorého majiteľom a jediným disponentom je G.\n\n\tJ., načo mu mal byť doručený predmetný mobilný telefón, čo sa však nestalo, čím X. J., nar. XX.XX.XXXX\n\n\tv G., bytom G., Y. XXXX/XX uviedli do omylu a spôsobili mu škodu vo výške 300,-Eur,\n\n\n\n\tteda\n\n\n\n\n\n\t- spoločným konaním na škodu cudzieho majetku seba obohatil tým, že uviedol niekoho do omylu a\n\n\tspôsobil tak na cudzom majetku malú škodu,\n\n\n\n\tčím spáchal\n\n\n\n\t- prečin podvodu podľa § 221 ods. 1 Trestného zákona, formou spolupáchateľstva podľa § 20 Trestného\n\n\tzákona,\n\n\n\n\n\n\tZa to sa\n\n\todsudzuje\n\n\n\n\tpodľa § 221 ods. 1 Trestného zákona za použitia § 38 ods. 2, 4 Trestného zákona, § 37 písm. m)\n\n\tTrestného zákona na trest odňatia slobody vo výmere 12 (dvanásť) mesiacov nepodmienečne.\n\n\n\n\tPodľa § 48 ods. 2 písm. b) Trestného zákona súd obžalovaného na výkon trestu odňatia slobody\n\n\tzaraďuje do ústavu na výkon trestu so stredným stupňom stráženia.\n\n\n\n\tPodľa § 287 ods. 1 Trestného poriadku súd obžalovanému ukladá povinnosť nahradiť škodu\n\n\tpoškodenému X. J., nar. XX.XX.XXXX v G., trvale bytom G., Y. 2044/23 vo výške 300,-Eur.\n\n\n\n\todôvodnenie:\n\n\n\n\n\n\tOkresná prokuratúra v Ružomberku podala na obžalovaného G. J., rod. V., nar. XX.XX.XXXX obžalobu\n\n\tpod sp.zn. Pv 149/17/5008-15 pre prečin podvodu podľa § 221 ods. 1 Trestného zákona, formou\n\n\tspolupáchateľstva podľa § 20 Trestného zákona, na tom skutkovom základe, ako to bolo uvedené vo\n\n\tvýrokovej časti predmetnej obžaloby.\n\n\n\n\tPodľa § 252 ods. 2 Trestného poriadku, v neprítomnosti obžalovaného môže súd hlavné pojednávanie\n\n\tvykonať, len ak súd má za to, že vec možno spoľahlivo rozhodnúť a účel trestného konania dosiahnuť aj\n\n\tbez prítomnosti obžalovaného a pritom a) obžaloba bola obžalovanému riadne doručená a obžalovaný\n\n\tbol na pojednávanie riadne a včas predvolaný, b) obžalovaný mal možnosť vyjadriť sa o skutku,\n\n\tktorý je predmetom obžaloby, pred orgánom činným v trestnom konaní a boli dodržané ustanovenia o\n\n\tvyšetrovaní alebo skrátenom vyšetrovaní a obvinený bol upozornený na možnosť preštudovať spis a\n\n\turobiť návrhy na doplnenie vyšetrovania alebo skráteného vyšetrovania, c) obžalovaný bol na možnosť\n\n\tvykonať hlavné pojednávanie v jeho neprítomnosti upozornený, d) obhajca obžalovaného, ktorý je\n\n\tpozbavený spôsobilosti na právne úkony alebo ktorého spôsobilosť na právne úkony je obmedzená,\n\n\tvyhlási, že netrvá na osobnom výsluchu obžalovaného.\n\n\n\n\tSamosudcom Okresného súdu bol určený termín hlavného pojednávania, ktorý vykonal hlavné\n\n\tpojednávanie v neprítomnosti obžalovaného, pretože boli splnené všetky podmienky uvedené v §\n\n\t252 ods. 2 Trestného poriadku, a to, že obžaloba bola obžalovanému riadne a včas doručená, na\n\n\tpojednávania bol riadne a včas predvolaný, pred orgánom činným v trestnom konaní mal možnosť\n\n\tvyjadriť sa ku skutku, ktorý je predmetom obžaloby, bol upozornený na možnosť preštudovania\n\n\tspisového materiálu a robenia návrhov na doplnenie vyšetrovania a takisto bol na možnosť vykonať\n\n\thlavné pojednávanie v jeho neprítomnosti upozornený. Keďže boli splnené všetky podmienky, súd na\n\n\thlavnom pojednávaní prečítal výpoveď obžalovaného z prípravného konania, v ktorom využil svoje\n\n\tzákonné právo a odmietol vypovedať.\n\n\n\n\tSúd na hlavom pojednávaní vypočul svedka poškodeného X. J., ktorý uviedol, že dňa 26.02.2017 na\n\n\tstránke www.bazos.sk <http://www.bazos.sk> našiel inzerát č. 70633172 s ponukou predaja mobilného\n\n\ttelefónu iPhone 6s 32gb za sumu 300,-Eur. Bol tam uvedený kontakt telefonický na číslo XXXXXXXXXX,\n\n\tlokalita T.. Písal SMS-kou na toto číslo, ale nikto mu neodpísal. Na druhý deň na toto číslo telefonoval\n\n\ta ozval sa mu ženský hlas, s ktorým sa dohodol, že majú posledné dva kusy, a že za telefón musí\n\n\tzaplatiť prevodom na účet. Na telefón mu z uvedeného čísla poslali číslo účtu označené U XXXX XXX\n\n\tXXXX XXXX XXXX a variabilný symbol XXXXXX, pričom bola podpísaná SMS-ka Y.. Dňa 27.02.2017\n\n\tna uvedené číslo účtu poslal sumu 300,-Eur zo svojho účtu číslo U XXXX XXXX XXXX XXXX XXXX\n\n\ta SMS-kou napísal meno a adresu, kde majú telefón poslať. Telefón mal byť poslaný do 72 hodín,\n\n\tavšak do dnešného dňa nebol poškodenému doručený. Keďže telefón poškodenému nebol doručený,\n\n\tkomunikoval s osobou, ktorá mu poslala číslo objednávky a neskôr už telefón nikto nedvíhal. Telefón\n\n\tpoškodenému X. J. nebol doručený a ani mu nikto nevrátil peniaze. Poškodený si uplatnil škodu vo\n\n\tvýške 300,-Eur.\n\n\n\n\tV rámci dokazovania súd prečítal výpoveď svedka G. I. z prípravného konania, ktorý uviedol, že žije ako\n\n\tbezdomovec v meste Sereď, posledný rok na svoj občiansky preukaz vybral viacero SIM kariet u rôznych\n\n\tmobilných operátorov, nakoľko jeho kamaráti potrebovali karty a nemali občiansky preukaz a dali mu\n\n\tza to menšiu finančnú hotovosť. Karty bral na svoje meno a na svoj občiansky preukaz. Momentálne\n\n\tuž občiansky preukaz nemá, nakoľko sa mu stratil. Ďalej uviedol, že nezverejňoval žiadny inzerát na\n\n\tstránke www.bazos.sk <http://www.bazos.sk>, nakoľko s internetom nevie narábať.\n\n\tV rámci dokazovania sa súd oboznámil s listinnými dôkazmi nachádzajúcimi sa v spisovom materiály, a\n\n\tto najmä so zápisnicou o rekognícii osoby spolu s fotodokumentáciu, pri ktorej svedok G. I. neopoznal\n\n\tžiadnu z predložených osôb a uviedol, že osoba, ktorej predal SIM kartu bola žena, istá T. zo U., celé\n\n\tmeno nevie uviesť, bývalá narkomanka. Predal jej 4 kusy SIM kariet. Z ďalších listinných dôkazov\n\n\tmal súd za preukázané, že na stránke www.bazos.sk <http://www.bazos.sk> bol uverejnený inzerát\n\n\tna predaj úplne nového nepoužívaného mobilného telefónu Apple iPhone 6s 32gb, verzia Silwer -\n\n\tzlatý v záruke 24 mesiacov s kompletným nepoužívaným príslušenstvom, nabíjačka, kábel, slúchadlá,\n\n\tihla na SIM, príručka, škatuľa, doklad o kúpe za sumu 300,-Eur, uvedený telefón: XXXXXXXXXX.\n\n\tInzerát bol podaný dňa 25.02.2017 a číslo inzerátu je: 70633172. Zo správy Slovenskej sporiteľne\n\n\ta.s. mal súd za preukázané, že majiteľom účtu XXXXXXXXXX/XXXX je obžalovaný G. J., rod. V., a\n\n\tk uvedenému osobnému účtu bola vydaná aj platobná karta na meno obžalovaného. Ďalej sa súd\n\n\toboznámil s výpisom z účtu obžalovaného G. J. za obdobie od 10.02.2017 až do 20.03.2017, z\n\n\tktorého mal súd za preukázané, že poškodený X. J. previedol na účet obžalovaného sumu 300,-Eur\n\n\ta uviedol aj správu pre príjemcu, t.j. obžalovanému, že je to úhrada za iPhone 6s, dňa 27.02.2017.\n\n\tZ predloženej fotodokumentácie zo dňa 27.02.2017 mal súd za preukázané, že obžalovaný G. J.,\n\n\trod. V. dňa 27.02.2017 vybral v pobočke Slovenskej sporiteľne nachádzajúcej sa v obchodnom dome\n\n\tMAX Trnava sumu 300,-Eur zo svojho osobného účtu. Z ďalších listinných dôkazov nachádzajúcich\n\n\tsa v spisovom materiály mal súd za preukázané, že voči obžalovanému G. J. je vedené viacero\n\n\ttrestných stíhaní pre prečin podvodu podľa § 221 ods. 1 Trestného zákona, ako aj ďalšími listinnými\n\n\tdôkazmi sa súd oboznámil, a na základe takto vykonaného dokazovania, hodnotiac dôkazy získané\n\n\tzákonným spôsobom podľa svojho vnútorného presvedčenia založeného na starostlivom uvážení\n\n\tvšetkých okolností prípadu jednotlivo, aj v ich súhrne, nezávisle od toho, či ich obstaral súd, orgány\n\n\tčinné v trestnom konaní, alebo niektorá zo strán, dospel súd k záveru, že obžalovaný G. J., rod. V.\n\n\tsvojim konaním naplnil všetky zákonné znaky prečinu podvodu podľa § 221 ods. 1 Trestného zákona\n\n\tformou spolupáchateľstva podľa § 20 Trestného zákona.\n\n\n\n\tPodľa § 221 ods. 1 Trestného zákona, kto na škodu cudzieho majetku seba alebo iného obohatí tým,\n\n\tže uvedie niekoho do omylu alebo využije niečí omyl, a spôsobí tak na cudzom majetku malú škodu,\n\n\tpotrestá sa odňatím slobody až na dva roky.\n\n\n\n\tPodľa § 20 Trestného zákona, ak bol trestný čin spáchaný spoločným konaním dvoch alebo viacerých\n\n\tpáchateľov (spolupáchatelia), zodpovedá každý z nich, ako keby trestný čin spáchal sám.\n\n\n\n\tVykonaným dokazovaním bolo preukázané, že obžalovaný G. J., rod. V. sa ku skutku nepriznal.\n\n\tSpáchanie skutku je preukázané výpoveďou svedka poškodeného X. J., ktorý potvrdil, že dňa\n\n\t26.02.2017 na stránke www.bazos.sk <http://www.bazos.sk> našiel inzerát č. 70633172 s ponukou\n\n\tpredaja mobilného telefónu Apple iPhone 6s 32gb za sumu 300,-Eur. Z výpovede vyplynulo, že bolo\n\n\ttam uvedené aj telefóne číslo XXXXXXXXXX, pričom komunikoval s osobou ženského pohlavia, ktorá\n\n\tsvedkovi poškodenému dala číslo účtu U XXXX XXXX XXXX XXXX XXXX, a variabilný symbol XXXXXX.\n\n\tZ listinných dôkazov mal súd za preukázané, že predmetné číslo účtu je vedené na obžalovaného\n\n\tG. J., rod. V.. Z výpovede svedka poškodeného X. J. mal súd jednoznačne za preukázané, že zo\n\n\tsvojho účtu vedený pod číslom U XXXX XXXX XXXX XXXX XXXX poslal dňa 27.02.2017 sumu 300,-\n\n\tEur na účet vedený na obžalovaného G. J., rod. V.. Z listinných dôkazov, a to výpisu Slovenskej\n\n\tsporiteľne a.s. mal súd za preukázané, že suma 300,-Eur dňa 27.02.2017 bola pripísaná na osobný účet\n\n\tobžalovaného G. J. a dňa 27.02.2017 obžalovaný v pobočke Slovenskej sporiteľne, nachádzajúcej sa\n\n\tv obchodnom dome MAX Trnava si sumu 300,-Eur vybral z účtu, o čom svedčí aj kamerový záznam\n\n\ta výpis z účtu Slovenskej sporiteľne. Z výpisu z účtu Slovenskej sporiteľne a.s. obžalovaného mal\n\n\tsúd za preukázané, že obžalovaný bol vyrozumený od poškodeného, že uhradil 300,-Eur za iPhone\n\n\t6s a taktiež mal vedomosť, že pochádza od poškodeného X. J. s uvedením čísla účtu, z ktorého\n\n\tpeniaze boli obžalovanému zaslané. Vzhľadom na vykonané dokazovanie mal potom súd jednoznačne\n\n\tza preukázané, že obžalovaný G. J. s doposiaľ nestotožnenou osobou ženského pohlavia sa podieľal\n\n\tna vyššie uvedenej trestnej činnosti, u obžalovaného ide o konanie úmyselné, motívom trestnej činnosti\n\n\tbola jednoznačne snaha získať majetkový prospech a tento použiť pre seba, a preto súd obžalovaného\n\n\tuznal vinného z prečinu podvodu podľa § 221 ods. 1 Trestného zákona formou spolupáchateľstva podľa\n\n\t § 20 Trestného zákona.\n\n\tSúd nevykonal dôkaz, ktorý navrhol vykonať obžalovaný, a to výsluch svedkyne T. L., nar. XX.XX.XXXX,\n\n\tpretože ako vyplýva zo správy Okresného riaditeľstva PZ v Ružomberku bolo zistené, že uvedená osoba\n\n\ts uvedeným dátumom narodenia nie je uvedená v registri obyvateľov a nie je možné zistiť ani jej pobyt.\n\n\tTeda z uvedeného vyplýva, že takáto osoba neexistuje.\n\n\n\n\tZ hľadiska subjektívnej stránky u obžalovaného G. J., rod. Heráka ide o úmysel priamy v zmysle § 15\n\n\tpísm. a) Trestného zákona, nakoľko obžalovaný chcel spôsobom uvedeným v Trestnom zákone porušiť\n\n\tzáujem chránený týmto zákonom, a to cudzí majetok bez ohľadu na druh vlastníctva.\n\n\n\n\tPri určovaní druhu trestu a jeho výmery súd prihliadol najmä na spôsob spáchania činu, jeho následok,\n\n\tmieru zavinenia, pohnútku, priťažujúce a poľahčujúce okolnosti, na osobu páchateľa, jeho pomery ako\n\n\taj možnosť jeho nápravy.\n\n\n\n\tObžalovaný bol päťkrát priestupkovo riešený za obdobie od roku 2013 až do roku 2015, z odpisu\n\n\tz registra trestov mal súd za preukázané, že bol trinásťkrát súdom trestaný, naposledy rozsudkom\n\n\tOkresného súdu Trnava sp.zn. 30T/39/2011 zo dňa 28.01.2014 v spojení s uznesením Krajského\n\n\tsúdu v Trnave sp.zn. 6To/32/2014 zo dňa 17.04.2014 pre prečin ublíženia na zdraví podľa § 156\n\n\tods. 1 Trestného zákona v spolupáchateľstve podľa § 20 Trestného zákona a iné a bol mu uložený\n\n\tnepodmienečný trest odňatia slobody v trvaní 2 rokov, so zaradením do ústavu na výkon trestu so\n\n\tstredným stupňom stráženia. Predmetný trest obžalovaný vykonal dňa 06.01.2017.\n\n\tSúd u obžalovaného G. J., rod. V. nezistil žiadnu poľahčujúcu okolnosť, zistil priťažujúcu okolnosť v\n\n\tzmysle § 37 písm. m) Trestného zákona, že už bol za trestný čin odsúdený. Berúc do úvahy pomer\n\n\tpriťažujúcich a poľahčujúcich okolností v zmysle § 38 ods. 2, 4 Trestného zákona, za použitia § 34 ods.\n\n\t1 Trestného zákona súd ukladal trest pri zvýšení dolnej hranice zákonom ustanovenej trestnej sadzby\n\n\to 1/3, pričom súd došiel k záveru, že na obžalovaného je potrebné pôsobiť trestom odňatia slobody,\n\n\ta to trestom nepodmienečným. K uloženiu nepodmienečného trestu odňatia slobody súd pristúpil\n\n\tnajmä s prihliadnutím na osobu obžalovaného, jeho doterajší život (že bol trinásťkrát súdom trestaný),\n\n\ttresty, ktoré boli obžalovanému uložené doposiaľ neviedli k jeho náprave, opakovane a bez zábran\n\n\tnerešpektoval zákon, ani akékoľvek sankcie, ktoré mu boli uložené, a teda jeho prevýchova sa minula\n\n\túčinkom a na obžalovaného nemala žiadny vplyv, preto účel trestu možno dosiahnuť len z hľadiska\n\n\tgenerálnej prevencie, a teda odradenia iných od páchania trestných činov a ochranu spoločnosti pred\n\n\tprípadnými ďalšími protiprávnymi aktivitami obžalovaného. Základná trestná sadzba u prečinu podvodu\n\n\tpodľa § 221 ods. 1 Trestného zákona je v rozpätí 0 až 2 roky. Zvýšená trestná sadzba v zmysle\n\n\tustanovenia § 38 ods. 4 Trestného zákona je v rozpätí 8 mesiacov až 2 rokov. Súd ukladal trest\n\n\tobžalovanému pri dolnej hranici takto zvýšenej trestnej sadzby vo výmere 12 mesiacov nepodmienečne.\n\n\tZároveň súd obžalovaného na výkon trestu odňatia slobody zaradil do ústavu na výkon trestu so\n\n\tstredným stupňom stráženia, pretože obžalovaný v posledných 10 rokoch bol vo výkone trestu odňatia\n\n\tslobody pre inú úmyselnú trestnú činnosť.\n\n\tSúd obžalovanému v rámci adhézneho konania uložiť povinnosť nahradiť škodu poškodenému X. J.,\n\n\tnar. XX.XX.XXXX v G., trvale bytom G., Y. XXXX/XX vo výške 300,-Eur, nakoľko poškodený si škodu\n\n\triadne a včas uplatnil a jej výška vyplýva z listinných dôkazov (výpis z účtu obžalovaného vedeného v\n\n\tSlovenskej sporiteľne, ako aj výpovede poškodeného).\n\n\n\n\tPoučenie:\n\n\n\n\n\n\tProti tomuto rozsudku je prípustné odvolanie, ktoré možno podať na\n\n\tOkresnom súde v Ružomberku do 15 dní od oznámenia rozsudku.\n\n\tOdvolanie má odkladný účinok. ( § 306/2 )\n\n\tOdvolanie môžu podať:\n\n\t- prokurátor pre nesprávnosť ktoréhokoľvek výroku (§ 307/1a) a to v neprospech i v prospech\n\n\tobžalovaného (§ 308/1,2). V prospech obžalovaného môže podať odvolanie aj proti vôli obžalovaného\n\n\t(§ 308/2)\n\n\t- obžalovaný pre nesprávnosť výroku, ktorý sa ho priamo týka (§ 307/1b) a to len vo svoj prospech (§\n\n\t308/2)\n\n\n\n\t- príbuzný obžalovaného v priamom rade, jeho súrodenci, osvojiteľ, osvojenec, manžel a druh (pre\n\n\tnesprávnosť výroku, ktorý sa priamo týka obžalovaného), a to len v jeho prospech (§ 308/2)\n\n\t- zákonný zástupca obž., opatrovník obž. a obhajca obžalovaného pre nesprávnosť výroku, ktorý sa\n\n\tpriamo týka obžalovaného, a to len v jeho prospech. Ak je obž. pozbavený spôsobilosti na právne úkony\n\n\talebo ak je jeho spôsobilosť na právne úkony obmedzená, môžu podať odvolanie v prospech obž. i proti\n\n\tjeho vôli (§ 308/2)\n\n\t- štátny orgán starostlivosti o mládež pre nesprávnosť výroku, ktorý sa priamo týka mladistvého\n\n\tobžalovaného a to len v jeho prospech a to aj proti jeho vôli (§ 345/1)\n\n\t- poškodený, ktorý uplatnil nárok na náhradu škody, pre nesprávnosť výroku o náhrade škody (§ 307/1c),\n\n\ta to v neprospech obžalovaného (§ 308/1). Ak je poškodeným právnická osoba, odvolanie môže podať\n\n\tlen osoba oprávnená konať za právnickú osobu (§ 68)\n\n\t- zúčastnená osoba pre nesprávnosť výroku o zhabaní veci (§ 307/1d), (§ 45/1)\n\n\t- Osoby oprávnené podať odvolanie proti niektorému výroku rozsudku môžu ho napadnúť aj preto,\n\n\tže taký výrok nebol urobený, ako aj pre porušenie ustanovení o konaní, ktoré predchádzalo rozsudku,\n\n\tak toto porušenie mohlo spôsobiť, že výrok je nesprávny alebo že chýba.\n\n\tV zmysle § 86 písm. a/ Trestného zákona trestnosť trestného činu zaniká aj vtedy, ak ide o trestný\n\n\tčin zanedbania povinnej výživy podľa § 207, ak trestný čin nemal trvalo nepriaznivé následky a\n\n\tpáchateľ svoju povinnosť dodatočne skôr, než sa súd odobral na záverečnú poradu.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}