{"sud_guid": "", "sud_typ": "", "sud_nazov": "Okresný súd Prešov", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "33T/83/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Prešov\n\nSpisová značka:                      33T/83/2018\n\nIdentifikačné číslo súdneho spisu:   8118011450\n\nDátum vydania rozhodnutia:           20. 09. 2018\n\nMeno a priezvisko sudcu, VSÚ:        JUDr. Peter Šuťák\n\nECLI:                                ECLI:SK:OSPO:2018:8118011450.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Prešov, samosudcom JUDr. Petrom Šuťakom, na verejnom zasadnutí\n\n\t20. septembra 2018 v Prešove, takto\n\n\n\n\trozhodol:\n\n\n\n\n\n\tPodľa § 334 ods. 4 Tr. poriadku s c h v a ľ u j e dohodu o vine a treste uzatvorenú medzi prokurátorom\n\n\tOkresnej prokuratúry v Prešove a obvineným T.. T. C. zo dňa 25.7.2018 a vyhlasuje tento\n\n\n\n\trozsudok\n\n\n\n\n\n\tObvinený:\n\n\n\n\tT.. T. C., nar. XX.XX.XXXX P. X. Š., trvale bytom L., Š. Č.. XX,\n\n\n\n\tj e v i n n ý, ž e\n\n\n\n\tsi v presne nezistenej dobe z internetu do svojho mobilného telefónu zn. LG, K4, IMEI:\n\n\tXXXXXXXXXXXXXXX stiahol krátke video s obsahom detskej pornografie, ktoré dňa 5.10.2017 v čase\n\n\to 05:38:54 UTC (koordinovaný svetový čas) prostredníctvom siete internet ako užívateľ účtu služby\n\n\tfacebook.com, v ktorej bol zaregistrovaný pod menom „..T..X“ z miesta trvalého bydliska prostredníctvom\n\n\tsvojho mobilného telefónu z IP adresy „XX.XXX.X.XX“ odoslal užívateľovi služby facebook.com s\n\n\tregistračnými údajmi „T. Y.“ a v presne nezistenom čase si rovnakým spôsobom zabezpečil rôzne videá\n\n\ta fotografie s obsahom detskej pornografie, ktoré v priebehu mesiaca október 2017 prostredníctvom\n\n\tsvojho e-mailu U..U. v 19-tich e-mailoch rozposlal nestotožneným adresátom, čím takto sprístupnil alebo\n\n\tinak rozšíril detskú pornografiu,\n\n\n\n\tteda\n\n\n\n\n\n\t- zadovážil si a sprístupnil detskú pornografiu a taký čin spáchal verejne - použitím počítačovej siete\n\n\talebo iným obdobne účinným spôsobom,\n\n\t- konal v úmysle získať prístup k detskej pornografii prostredníctvom elektronickej komunikačnej služby,\n\n\n\n\tčím spáchal\n\n\tzločin rozširovania detskej pornografie podľa § 369 ods.1, ods. 2 písm. b/ Tr. zákona s poukazom na\n\n\t§ 122 ods. 2 písm. a/ Tr. zákona v súbehu s prečinom prechovávania detskej pornografie a účasti na\n\n\tdetskom pornografickom predstavení podľa § 370 ods. 1 Tr. zákona.\n\n\n\n\tZa to mu súd u k l a d á:\n\n\n\n\tPodľa § 369 ods. 2 Tr. zákona za použitia § 41 ods. 1, § 39 ods. 2 písm. d/, ods. 4 Tr. zákona, § 36\n\n\tpísm. j/, l/, § 37 písm. h/ Tr. zákona, § 38 ods. 2, 3 Tr. zákona úhrnný trest odňatia slobody v trvaní 2\n\n\t(dvoch) rokov.\n\n\n\n\tPodľa § 49 ods. 1 písm. a/ Tr. zákona výkon trestu odňatia slobody podmienečne odkladá.\n\n\n\n\tPodľa § 50 ods. 1 Tr. zákona určuje skúšobnú dobu podmienečného odsúdenia v trvaní 3 (troch) rokov.\n\n\n\n\todôvodnenie:\n\n\n\n\n\n\tUznesením vyšetrovateľa OR PZ, odbor kriminálnej polície Prešov, ČVS: ORP-1253/1-VYS-PO-2017\n\n\tzo dňa 7.3.2018 bolo vznesené obvinenie T.. T. C. pre zločin rozširovania detskej pornografie podľa §\n\n\t369 ods. 1, ods. 2 písm. b) Tr. zákona a prečin prechovávania detskej pornografie a účasť na detskom\n\n\tpornografickom predstavení podľa § 370 ods. 1 Tr. zákona na tom skutkovom základe, že si v presne\n\n\tnezistenej dobe z internetu do svojho mobilného telefónu zn. LG, K4, IMEI: XXXXXXXXXXXXXXX\n\n\tstiahol krátke video s obsahom detskej pornografie, ktoré dňa 5.10.2017 v čase o 05:38:54 UTC\n\n\t(koordinovaný svetový čas) prostredníctvom siete internet ako užívateľ účtu služby facebook.com,\n\n\tv ktorej bol zaregistrovaný pod menom „Z..T..X“ z miesta trvalého bydliska prostredníctvom svojho\n\n\tmobilného telefónu z IP adresy „XX.XXX.X.XX“ odoslal užívateľovi služby facebook.com s registračnými\n\n\túdajmi „T. Y.“ a v presne nezistenom čase si rovnakým spôsobom zabezpečil rôzne videá a fotografie s\n\n\tobsahom detskej pornografie, ktoré v priebehu mesiaca október 2017 prostredníctvom svojho e-mailu\n\n\tU..U. v 19-tich e-mailoch rozposlal nestotožneným adresátom, čím takto sprístupnil alebo inak rozšíril\n\n\tdetskú pornografiu.\n\n\n\n\tDňa 25.7.2018 sa uskutočnilo konanie o dohode o vine a treste medzi prokurátorom Okresnej\n\n\tprokuratúry Prešov a obvineným T.. T. C., kde bol dohodnutý trest tak, ako je uvedený vo výroku tohto\n\n\trozsudku.\n\n\n\n\n\n\tNa verejnom zasadnutí samosudca podľa § 333 ods. 3 Tr. poriadku formou otázok obvinenému zistil, či\n\n\trozumie podanému návrhu na dohodu o vine a treste, či súhlasí, aby sa jeho trestná vec prejednala touto\n\n\tskrátenou formou, čím sa vzdáva práva na verejný súdny proces, či rozumie, čo tvorí podstatu skutku,\n\n\tktorý je mu kladený za vinu, či bol ako obvinený poučený o svojich právach, najmä o práve na obhajobu,\n\n\tči mu bola daná možnosť na slobodnú voľbu obhajcu a mohol sa s obhajcom radiť o spôsobe obhajoby,\n\n\trozumie podstate konania o návrhu na dohodu o vine a treste, rozumie právnej kvalifikácii skutku ako\n\n\ttrestného činu, bol oboznámený s trestnou sadzbou, ktorú zákon ustanovuje za trestný čin kladený mu\n\n\tza vinu, dobrovoľne sa priznal a uznal vinu za spáchaný skutok, ktorý sa v návrhu dohody o vine a treste\n\n\tkvalifikuje ako trestný čin, súhlasí s navrhovaným trestom, trest prijíma a v stanovených lehotách sa\n\n\tpodriadi výkonu trestu, nahradí spôsobenú škodu v rozsahu dohody a uvedomuje si, že ak súd prijme\n\n\tnávrh na dohodu o vine a treste a vynesie rozsudok, ktorý nadobudne právoplatnosť vyhlásením, nebude\n\n\tmožné proti tomuto rozsudku podať riadny opravný prostriedok. Na všetky položené otázky odpovedal\n\n\tobvinený kladne.\n\n\n\n\tNakoľko obvinený odpovedal na všetky otázky uvedené v § 333 ods. 3 Tr. poriadku „áno“ a súčasne súd\n\n\tpovažoval predloženú dohodu o vine a treste za spravodlivú a dohodnutý trest nie je zrejme neprimeraný,\n\n\trozhodol tak, ako je uvedené vo výrokovej časti tohto rozsudku a podľa § 334 ods. 4 Tr. poriadku schválil\n\n\tdohodu o vine treste v navrhnutom znení.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie (§ 334 ods. 4 Tr. poriadku). Dovolanie ako mimoriadny\n\n\topravný prostriedok je prípustné iba za podmienky uvedenej v § 371 ods. 1 písm. c) a ods. 2 Tr. poriadku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}