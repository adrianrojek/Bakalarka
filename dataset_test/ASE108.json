{"sud_guid": "", "sud_typ": "", "sud_nazov": "Okresný súd Dunajská Streda", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "4T/34/2014", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Dunajská Streda\n\nSpisová značka:                      4T/34/2014\n\nIdentifikačné číslo súdneho spisu:   2214010126\n\nDátum vydania rozhodnutia:           07. 12. 2016\n\nMeno a priezvisko sudcu, VSÚ:        JUDr. Mária Képessyová\n\nECLI:                                ECLI:SK:OSDS:2016:2214010126.7\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Dunajská Streda v trestnej veci obžalovaného Z. Y. pre prečin poškodenia a zneužitia\n\n\tzáznamu na nosiči informácií podľa § 247 odsek 1 písmena c) Trestného zákona v jednočinnom súbehu\n\n\ts prečinom podvodu podľa § 221 odsek 1, odsek 2 Trestného zákona na hlavnom pojednávaní dňa\n\n\t07.12.2016 samosudkyňou JUDr. Máriou Képessyovou takto\n\n\n\n\trozhodol:\n\n\n\n\n\n\tObž. Z. Y. - nar. XX.XX.XXXX v Kyrgyzsku , trvalé bydlisko H.\n\n\tZ. - I. XX Y. M., prechodné bydlisko\n\n\tH., O. I. Č.. X, r.č.: XXXXXX/XXXX\n\n\n\n\tsa podľa § 285 písmena c) Trestného poriadku\n\n\n\n\tspod obžaloby Okresnej prokuratúry Dunajská Streda č. XPv/XXX/XX\n\n\n\n\toslobodzuje\n\n\n\n\n\n\tzo skutkov, ktoré mal spáchať tak, že :\n\n\n\n\tdňa 10. januára 2011 v čase asi o 16.00 hod. napodobnil internetovú stránku „Internetbanking“\n\n\tVšeobecnej úverovej banky, kde následne od I. Ž. postupne vylákal 56 kódov GRID karty k jej bankovému\n\n\túčtu č. XXXXXXXXXX/XXXX a na základe takto získaných informácií dňa 17.1.2011 previedol z jej\n\n\tbankového účtu finančné prostriedky v sume 1.000,- Eur a následne dňa 18.1.2011 sumu vo výške 545,-\n\n\tEur na svoj bankový účet č. XXXXXXXXXX/XXXX vedeného vo Všeobecnej úverovej banke, a.s. na\n\n\tmeno Z. Y., čím I. Ž. spôsobil škodu vo výške 1.545,- Eur,\n\n\n\n\tv dňoch 17. januára 2011 v čase o 14.15 hod. z IP adresy č. XX.XXX.XXX.XXX, 18. januára\n\n\t2011 v čase o 09.30 hod. z IP adresy XX.XX.XX.XX a 19. januára 2011 v čase o 10.23 hod. z IP adresy\n\n\tXXX.XX.XX.XXX z presne nezisteného miesta z bežného účtu č. XXXXXXXXXX/XXXX vedeného vo\n\n\tVšeobecnej úverovej banke, a.s., pobočka Gabčíkovo, okres Dunajská Streda, majiteľom ktorého je N.\n\n\tH. prostredníctvom systému internet banking neoprávnene realizoval tri prevody finančných prostriedkov\n\n\tv celkovej sume 2.998,- Eur na účet č. XXXXXXXXXX/XXXX vedeného vo Všeobecnej úverovej banke,\n\n\ta.s. pod menom Z. Y., čím N. H. spôsobil škodu v tejto výške,\n\n\tteda\n\n\n\n\n\n\tv úmysle zadovážiť sebe neoprávnený prospech získal neoprávnený prístup do počítačového\n\n\tsystému a urobil zásah do programového vybavenia počítača,\n\n\n\n\tna škodu cudzieho majetku seba obohatil tým, že uviedol niekoho do omylu a spôsobil tak na cudzom\n\n\tmajetku väčšiu škodu,\n\n\n\n\tčím mal spáchať\n\n\n\n\tprečin poškodenia a zneužitia záznamu na nosiči informácií podľa § 247 odsek 1 písmena c) Trestného\n\n\tzákona v jednočinnom súbehu s prečinom podvodu podľa § 221 odsek 1, odsek 2 Trestného zákona.\n\n\n\n\tPodľa § 288 odsek 3 Trestného poriadku poškodení I. Ž., T.. XX.XX.XXXX, bytom S., W. Č.. X, okres\n\n\tPrešov a N. H., T.. XX.XX.XXXX, bytom H. Č.. XXX so svojimi nárokmi na náhradu škody sa odkazujú\n\n\tna civilný proces.\n\n\n\n\todôvodnenie:\n\n\n\n\n\n\tProkurátor Okresnej prokuratúry Dunajská Streda podal dňa 20.02.2014 podľa § 234 odsek 1\n\n\tTrestného poriadku obžalobu na Z. Y. pre prečin poškodenia a zneužitia záznamu na nosiči informácií\n\n\tpodľa § 247 odsek 1 písmena c) Trestného zákona v jednočinnom súbehu s prečinom podvodu podľa\n\n\t § 221 odsek 1, odsek 2 Trestného zákona na tom skutkovom základe ako je to uvedené vo výrokovej\n\n\tčasti rozsudku.\n\n\n\n\tTrestným rozkazom zo dňa 13.10.2014 súd uznal obvineného za vinného zo spáchania\n\n\tskutkov a podľa § 221 odsek 2 Trestného zákona, § 41 odsek 1 Trestného zákona mu uložil úhrnný trest\n\n\todňatia slobody v trvaní jedného roka s jeho podmienečným odkladom a uložením skúšobnej doby na 16\n\n\tmesiacov. Taktiež podľa § 287 odsek 1 Trestného poriadku ho zaviazal k povinnosti nahradiť spôsobenú\n\n\tškodu poškodeným Jánovi H. Z. I. Ž. vo výške 2.998,- Eur a 1.545,- Eur. Proti trestnému rozkazu\n\n\tobžalovaný prostredníctvom svojho obhajcu podal v zákonnej lehote odpor. Po podaní odporu proti\n\n\ttrestnému rozkazu a po jeho zrušení súd vo veci nariadil hlavné pojednávanie a vykonal dokazovanie\n\n\tvýsluchom obžalovaného, poškodeného N.T. H., svedka I. M..\n\n\n\n\tObžalovaný vo svojej výpovedi na hlavnom pojednávaní uviedol, že v roku 2010 prišiel na Slovensko.\n\n\tV jazykovej škole študoval slovenský jazyk. Po troch mesiacoch pobytu na území SR začal hľadať\n\n\tpracovné príležitosti, aby si privyrobil. Prácu hľadal v anglickom jazyku. Na internetovej stránke\n\n\twww.profesia.sk <http://www.profesia.sk> našiel inzerát s ponukou práce. Firma Fenex exchange ho\n\n\tžiadala o zaslanie životopisu v angličtine. On tejto firme 14.12.2010 poslal prvú emailovú správu. Jeho\n\n\túlohou by bolo na svoj účet prijímať peniaze od klientov tejto firmy s tým, že 95 % z tých peňazí musel\n\n\todoslať cez Western Union a 5 % si ponechať ako bonus. 17.12.2010 mu zaslali rozpis pracovných úloh.\n\n\tTaktiež ho firma požiadala o vyplnenie formulára, ktorý aj vyplnil a poslal im naspäť 21.12.2010. Firma\n\n\tdňa 27.12.2010 v odpovedi na jeho mail poslala mu pracovnú zmluvu na podpis a jeden papier o tom,\n\n\tkde má poslať neskôr jeho bankové údaje. Bol požiadaný, aby rozpis úloh si preštudoval. V tomto sa\n\n\tnachádzala inštrukcia, aby si otvoril účet vo VÚB banke a.s. Zdôvodnili to s tým, že klienti firmy majú\n\n\tzriadené účty vo VÚB a.s. a preto bolo potrebné, aby aj on mal zriadený účet v tej istej banke. Po otvorení\n\n\túčtu poslal údaje o svojom účte. 06.01.2011 dostal ďalšiu mailovú správu, v ktorej bolo uvedené, že v\n\n\tnajbližších dňoch môže čakať prvú transakciu a prvému zákazníkovi firma už poslala údaje o jeho účte.\n\n\tČi ten zákazník bola poškodená I. Ž. B.bžalovaný nevedel. On 10.01.2011 nenapodobnil internetovú\n\n\tstránku Internet banking a ani nevylákal žiadne kódy od I. Ž. k jej bankovému účtu. Z bankového účtu\n\n\tpoškodenej nepreviedol na jeho účet žiadne peniaze. 17.01.2011 dostal ďalší mail o prvej transakcii,\n\n\tv ktorom dostal presnú inštrukciu komu treba poslať 95 % peňazí, ktoré obdržal na jeho účet. Podľa\n\n\tnávodu išiel do pobočky VÚB, peniaze vybral zo svojho účtu, z ktorých 95 % rozposlal osobám uvedeným\n\n\tv mailovej správe. Peniaze poslal ďalej jednej osobe do Ruska. Takýchto transakcií bolo celkom asi\n\n\t5. Ďalšie peniaze posielal iným osobám. Všetky transakcie a úkony, ktoré robil boli podľa návodu,\n\n\tktorý mal v mailovej komunikácii. Suma 2.998,- Eur od N. H. nabehla na jeho účet. Prvý prevod na\n\n\tmeno K. bol vykonaný 17.01.2011 vo výške 1.000,- Eur, po zrazení poplatku 30,- Eur, v skutočnosti\n\n\tto bola suma 970,- Eur. Ďalší prevod vo výške 869,- Eur bol vykonaný toho istého dňa taktiež osobe\n\n\tK.. Ďalšia transakcia bola vykonaná 18.01.2011 osobe menom K. I. vo dvoch transakciách. Prvýkrát\n\n\tvo výške 969,50 Eur a druhýkrát vo výške 467,- Eur. Nasledujúca transakcia bola na osobu menom S.\n\n\tdňa 19.01.2011 vo výške 950,- Eur. Dňa 21.01.2011 odpísal zamestnávateľovi pánovi K. a požiadal ho\n\n\to pracovné voľno s tým, že v práci bude pokračovať v pondelok ráno po víkende 24.01.2011. Pán K.\n\n\tod 24.01.2011 sa mu už vôbec neozval. Obžalovaný tvrdil, že on nikdy žiadne peniaze nepreviedol z\n\n\tďalšieho účtu na jeho účet, tieto peniaze mu chodili na jeho účet bez toho, aby sa on o to pričinil. Po\n\n\tdoručení uznesenia o začatí trestného stíhania začal hľadať informácie o firme, pre ktorú pracoval. Našiel\n\n\taj webovú stránku, kde zistil, že firma, pre ktorú pracoval robí podvody. On pracovnú zmluvu pre firmu\n\n\tFenex exchange podpísal 3.1.2011. Ponuka pracovnej zmluvy nebola podpísaná konateľom firmy. On\n\n\ttúto zmluvu podpísal, naskenoval a zaslal na mailovú adresu, z ktorej mu došla. Vo VÚB a.s. bol vybrať\n\n\tpeniaze dva alebo trikrát a to v období od 17. do 20.01.2011 podľa inštruktáže. Pracovnú zmluvu dostal\n\n\tv jazyku anglickom, ktorý jazyk ovláda. Podľa pracovnej zmluvy mal vykonať prácu finančného agenta.\n\n\n\n\tSvedok I. M., ktorý sa pridržiaval svojej výpovedi z prípravného konania pri svojom výsluchu uviedol, že\n\n\tna svoj notebook si zriadil internet u spoločnosti EHS v Skalici. Internet používa na korešpondenciu s\n\n\tdeťmi, na komunikáciu s nimi a tiež cez mail mu chodia výpisy z banky. On svoj počítač mal stále doma,\n\n\tnikdy ho nepoužíval okrem miesta bydliska. Na internetovej stránke VÚB a.s. nikdy nebol, v tejto banke\n\n\tani s manželkou nikdy nemali zriadený žiaden účet. Nevedel si vysvetliť skutočnosť, že z jeho počítaču\n\n\tcez ich internet sa nejaká cudzia osoba mohla prihlásiť a spáchať cez jeho počítač nejaký trestný čin.\n\n\tAni on, ani jeho manželka v počítačoch sa veľmi nevyznajú, nevedia s počítačom veľmi robiť.\n\n\n\n\tSvedok poškodený N. H. vo výpovedi uviedol, že obžalovaného videl len na súde, uplatňuje si\n\n\tnáhradu škody vo výške 3.000,- Eur, v akej výške mu boli zobraté peniaze z účtu. Z VÚB a.s. mu volali,\n\n\tže v priebehu troch dní z jeho účtu previedli čiastky po 1.000,- Eur. Pre pracovníkov banky bolo\n\n\tzvláštne prečo denne odchádzajú z jeho účtu peniaze v takejto výške. V čase otvárania účtu nikomu\n\n\tneposkytol údaje o jeho účte ako PIN kód, alebo Internetbanking. V období od 17. do 19. januára 2011\n\n\tzo svojho účtu ani cez bankomat nevybral žiadne peniaze, ani nepreviedol peniaze na účet v inej banke.\n\n\n\n\tSvedkyňa poškodená I. Ž. - výpoveď ktorej za súhlasu obžalovaného ako i prokurátora bola čítaná na\n\n\thlavnom pojednávaní podľa § 263 odsek 1 Trestného poriadku -v prípravnom konaní uviedla, že dňa\n\n\t10.01.2011 po zadaní údajov mala povolený prístup do internetbankingu VÚB, kde si kontrolovala stav\n\n\túčtu. Dňa 11.01.2011 urobila výber z bankomatu v Hypermarkete Tesco v Prešove, kedy z účtu vybrala\n\n\t300,- Eur. Dňa 19.01.2011 si chcela vybrať peniaze z bankomatu, kedy bankomat jej vypísal, že na\n\n\túčte nemá dostatok peňazí a jej zostatok na účte je 1,60 Eur. Vo VÚB pobočka Prešov hneď si overila\n\n\tstav účtu. Vtedy jej bolo oznámené, že niekto dňa 17.01.2011 previedol z jej účtu peňažné prostriedky\n\n\tvo výške 1.000,- Eur na bankový účet obžalovaného a dňa 18.01.2011 boli prevedené ďalšie peňažné\n\n\tprostriedky vo výške 545,- Eur na bankový účet obžalovaného.\n\n\n\n\tPodľa § 221 odsek 1 Trestného zákona trestného činu podvodu sa dopúšťa ten, kto na škodu cudzieho\n\n\tmajetku seba alebo iného obohatí tým, že uvedie niekoho do omylu, alebo využije niečí omyl, a spôsobí\n\n\ttak na cudzom majetku malú škodu. Podľa odseku 2 odňatím slobody na 1 rok až 5 rokov sa páchateľ\n\n\tpotrestá ak spácha čin uvedený v odseku 1 a spôsobí ním väčšiu škodu.\n\n\n\n\tTrestný čin podvodu podľa § 221 Trestného zákona z hľadiska subjektívnej stránky vyžaduje úmyselné\n\n\tzavinenie.\n\n\n\n\n\n\tPodľa § 247 odsek 1 písmeno c) Trestného zákona trestného činu poškodenia a zneužitia záznamu na\n\n\tnosiči informácií sa dopúšťa ten kto má v úmysle spôsobiť inému škodu, alebo inú ujmu, alebo zadovážiť\n\n\tsebe alebo inému neoprávnený prospech získaním neoprávneného prístupu do počítačového systému,\n\n\tk inému nosiču informácií, alebo jeho časti a urobí zásah do technického alebo programového vybavenia\n\n\tpočítača.\n\n\n\n\n\n\tZískaním prístupu k nosiču informácií je také konanie, ktoré umožní páchateľovi voľne disponovať s\n\n\tnosičom informácií a využitie jeho informačného obsahu. Avšak musí ísť v zmysle § 247 odsek 1\n\n\tTrestného zákona o neoprávnený prístup, nie je pritom rozhodný dôvod, ktorý viedol k neoprávnenému\n\n\tprístupu (náhoda, nález, plnenie si pracovných povinností). Prístup k nosiču informácií nie je možné\n\n\tstotožňovať iba s prístupom k počítaču, ktorý je sám zdrojom informácií, ale môže ísť i o prístup na\n\n\tdiaľku (modemom, cez internet, alebo vlastné prepojenie počítačov). Z hľadiska subjektívnej stránky sa\n\n\tvyžaduje úmyselné zavinenie, pričom sa vyžaduje taktiež\n\n\tdolus\n\n specialis - spôsobiť inému škodu, alebo\n\n\tinú ujmu, alebo zadovážiť sebe, alebo inému neoprávnený prospech. Strictosensu v zmysle znenia\n\n\tskutkovej podstaty § 247 odsek 1 Trestného zákona sa vyžaduje, aby páchateľ mal uvedený úmysel\n\n\tešte predtým než fakticky získal prístup k nosiču informácií, resp. v dobe, kedy ho získava. Takáto\n\n\tkonštrukcia sa v praxi môže javiť ako problematická najmä z pohľadu dokazovania. Ide najmä o fakt,\n\n\tže pojem prístup k nosiču informácií nie je totožný s pojmom prístup k počítaču. Vzhľadom na to bude\n\n\tmožné odvodzovať\n\n\tdolus\n\n specialis i u páchateľa, ktorý ho (úmysel) získal dodatočne až potom čo získa\n\n\tprístup k nosiču informácií.\n\n\n\n\tVyhodnotením vykonaných dôkazov tak jednotlivo ako i v ich súhrne tak na hlavnom\n\n\tpojednávaní ako i v prípravnom konaní súd má za to, že na strane obžalovaného pri spáchaní trestného\n\n\tčinu poškodenia a zneužitia záznamu na nosiči informácií podľa § 247 odsek 1 Trestného zákona\n\n\tnebolo preukázané jeho úmyselné zavinenie, pri ktorom sa vyžaduje taktiež\n\n\tdolus\n\n specialis - spôsobiť\n\n\tinému škodu alebo inú ujmu, alebo zadovážiť sebe alebo inému neoprávnený prospech. Taktiež nebolo\n\n\tpreukázané úmyselné konanie obžalovaného pri spáchaní trestného činu podvodu podľa § 221 odsek\n\n\t1, odsek 2 Trestného zákona.\n\n\n\n\tVykonaným dokazovaním bolo nepochybne preukázané, že obžalovaný po jeho príchode na územie\n\n\tSlovenskej republiky hľadal cez internet pracovnú ponuku, ktorú si aj našiel a to u spoločnosti\n\n\tFenex Itd. prostredníctvom portálu www.profesia.sk <http://www.profesia.sk>. Obžalovaný prejavil o\n\n\ttúto prácu záujem a následne so spoločnosťou Fenex Itd. podpísal pracovnú zmluvu. Podľa pokynov\n\n\tzamestnávateľa si otvoril bankový účet vo VÚB a.s. a vykonal zo svojho účtu výbery\n\n\tv hotovosti, ktorú ďalej posielal prostredníctvom Western Union určeným adresátom. V čase výberu\n\n\tfinančných prostriedkov v hotovosti zo svojho účtu obžalovaný nemal žiadnu vedomosť o tom, že\n\n\tby zo strany spoločnosti teda zamestnávateľa sa jednalo o akúkoľvek protiprávnu činnosť. Až po\n\n\tzačatí trestného stíhania obžalovaný vlastným pátraním cez internet ohľadne zamestnávateľa zistil, že\n\n\ttáto spoločnosť, s ktorou on cez internet uzavrel pracovnú zmluvu vykonáva podvodnícku činnosť.\n\n\tV priebehu celého konania tak na súde na hlavnom pojednávaní ako i v prípravnom konaní nebolo\n\n\tžiadnymi dôkaznými prostriedkami preukázané, že by obžalovaný svojim konaním naplnil obligatórne\n\n\tznaky skutkovej podstaty prečinu poškodenia a zneužitia záznamu na nosiči informácií podľa § 247\n\n\todsek 1 písmeno c) Trestného zákona v jednočinnom súbehu s prečinom podvodu podľa § 221\n\n\todsek 1, odsek 2 Trestného zákona. Skutočnosti uvedené v skutkovej vete obžaloby v bode 1 a 2\n\n\tneboli preukázané relevantnými dôkazmi a nebolo žiadnymi dôkaznými prostriedkami preukázané, že\n\n\tby práve obžalovaný mal napodobniť internetovú stránku internetbanking VÚB a.s., kde následne od\n\n\tpoškodených I. Ž. Z. N. H. na základe získaných informácií mal previesť z bankového účtu poškodených\n\n\tfinančné prostriedky na svoj účet a tým mal spôsobiť poškodeným škodu vo výške 2.998,- Eur a 1.545,-\n\n\tEur. V priebehu celého konania obžalovaný tvrdil, že on plnil len pokyny zamestnávateľa a žiadne\n\n\tfinančné prostriedky nevybral a nepreviedol z účtu poškodených na vlastný účet. Po takomto dokazovaní\n\n\tsúd mal za to, že v konaní nebol preukázaný úmysel zo strany obžalovaného a hlavne úmyselné\n\n\tzavinenie, to znamená, že ani pri jednom trestnom čine nebola naplnená subjektívna stránka skutkovej\n\n\tpodstaty trestného činu podľa § 221 odsek 1, odsek 2 a § 247 odsek 1 písmeno c) Trestného zákona,\n\n\tpri ktorom z hľadiska subjetívnej stránky sa vyžaduje úmyselné zavinenie, pričom sa vyžaduje taktiež\n\n\tdolus\n\n\n\n specialis - spôsobiť inému škodu, alebo inú ujmu, alebo zadovážiť sebe, alebo inému neoprávnený\n\n\tprospech. Takéto úmyselné zavinenie zo strany obžalovaného podľa názoru súdu z vykonaných dôkazov\n\n\tnebolo preukázané.\n\n\n\n\tVzhľadom na tieto skutočnosti súd obžalovaného spod obžaloby podľa § 285 písmeno c) Trestného\n\n\tporiadku oslobodil, nakoľko v konaní nebolo dokázané, že skutok spáchal obžalovaný vzhľadom na\n\n\tabsenciu subjektívnej stránky úmyselného zavinenia obžalovaného.\n\n\n\n\tNa záver treba uviesť, že obžalovaný po jeho príchode na územie Slovenskej republiky neovládal\n\n\tdostatočne slovenský jazyk, iba anglický jazyk, napriek tomu v priebehu celého prípravného konania pri\n\n\tvýsluchoch obžalovaného nebol pribratý tlmočník. Tlmočník bol pribratý až súdom v priebehu súdneho\n\n\tkonania, keď sudkyňa zistila, že obžalovaný na hlavnom pojednávaní sa nevie riadne\n\n\ta plynule vypovedať v štátnom slovenskom jazyku.\n\n\tKeďže obžalovaný bol súdom spod obžaloby v celom rozsahu oslobodený poškodení I. Ž. Z. N. H. podľa\n\n\t § 288 odsek 3 Trestného poriadku so svojimi nárokmi na náhradu škody boli odkázaní na civilný proces.\n\n\n\n\tPoučenie:\n\n\n\n\n\n\tProti tomuto rozsudku môže obžalovaný a prokurátor podať odvolanie do 15 dní od\n\n\toznámenia, pokiaľ sa pred uplynutím tejto lehoty tohto svojho práva výslovne nevzdávajú.\n\n\tV rovnakej lehote s obžalovaným môžu podať odvolanie v jeho prospech aj príbuzní\n\n\tobžalovaného v priamom rade, jeho súrodenci, osvojiteľ, osvojenec, manžel a druh.\n\n\tPoškodený môže podať odvolanie pre nesprávnosť výroku o náhrade škody. Včas podané\n\n\todvolanie má odkladný účinok.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}