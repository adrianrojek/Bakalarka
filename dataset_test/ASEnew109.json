{"sud_guid": "", "sud_typ": "", "sud_nazov": "Okresný súd Prešov", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "4T/53/2019", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                    Okresný súd Prešov\n\nSpisová značka:                         4T/53/2019\n\nIdentifikačné číslo súdneho spisu:      8119010909\n\nDátum vydania rozhodnutia:              30. 05. 2019\n\nMeno a priezvisko sudcu, VSÚ:           JUDr. Marián Mačura\n\nECLI:                                   ECLI:SK:OSPO:2019:8119010909.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Prešov samosudcom JUDr. Mariánom Mačurom na verejnom zasadnutí konanom dňa 30.\n\n\tmája 2019 v Prešove v konaní o schválenie dohody o vine a treste uzavretej dňa 20. mája 2019 medzi\n\n\tprokurátorom Okresnej prokuratúry Prešov a obvineným E. E., takto\n\n\n\n\trozhodol:\n\n\n\n\n\n\tObvinený:\n\n\n\n\n\n\tE. E., nar. XX. XX. XXXX R. H., trvale bytom H.,\n\n\tĎ. X,\n\n\n\n\tje vinný, že\n\n\n\n\t1) v presne nezistenom čase, doposiaľ nezisteným spôsobom prostredníctvom siete Internet si zadovážil\n\n\tdve fotografie:\n\n\t-XmXXncnbkXXkkgcoXXXXXXXX-XXXXXXXXXXXXXXXX_XXXXXXXXXX_o.D.,\n\n\n\n\t-Y..D.,\n\n\n\n\tznázorňujúce presne nestotožnené nahé zjavne maloleté dievčatá účastné pohlavného styku a iných\n\n\tsexuálnych praktík, ktoré dňa 23.02.2018 v čase o 17:33:14 hod. a 17:33:25 hod. ako užívateľ účtu\n\n\tsociálnej siete M., v ktorej bol zaregistrovaný pod menom „J. H.“, z miesta trvalého bydliska nahral z\n\n\tIP adresy „XX.XXX.X.XX“ na sociálnu sieť M., čím takto fotografie s obsahom detskej\n\n\tpornografie ďalej rozširoval,\n\n\n\n\t2) v presne nezistenom čase, doposiaľ nezisteným spôsobom prostredníctvom siete O. si zadovážil\n\n\tfotografiu, na ktorej bolo znázornené presne nestotožnené nahé zjavne maloleté dievča kľačiace na\n\n\tposteli, ktorú dňa 29.07.2018 v čase o 11:51:22 UTC (koordinovaný svetový čas) prostredníctvom siete\n\n\tInternet z miesta trvalého bydliska ako užívateľ účtu sociálnej siete M., v ktorej bol zaregistrovaný pod\n\n\tmenom „E..E..XXXX“ z IP adresy „XX.XXX.X.XX“, odoslal 74-om užívateľom sociálnej siete\n\n\tM., čím takto fotografiu s obsahom detskej pornografie ďalej rozširoval,\n\n\n\n\tteda\n\n\n\n\n\n\tv bode 1) rozsudku\n\n\t- inak rozširoval detskú pornografiu,\n\n\n\n\tv bode 2) rozsudku\n\n\t- inak rozširoval detskú pornografiu a čin spáchal verejne,\n\n\tčím spáchal\n\n\n\n\tv bode 1) rozsudku\n\n\t- prečin rozširovania detskej pornografie podľa § 369 ods. 1 Trestného zákona,\n\n\n\n\tv bode 2) rozsudku\n\n\t- zločin rozširovania detskej pornografie podľa § 369 ods. 1, ods. 2 písm. b) Trestného zákona s\n\n\tpoukazom na § 122 ods. 2 písm. a) Trestného zákona.\n\n\n\n\tZa to mu súd ukladá:\n\n\n\n\tPodľa § 369 ods. 2 Trestného zákona s použitím § 36 písm. l) Trestného zákona, § 37\n\n\tpísm. h) Trestného zákona a § 41 ods. 1 Trestného zákona a § 39 ods. 2 písm. d) Trestného zákona a\n\n\tods. 4 Trestného zákona úhrnný trest odňatia slobody v trvaní 24 (dvadsaťštyri) mesiacov.\n\n\n\n\tPodľa § 49 ods. 1 písm. a) Trestného zákona výkon tohto trestu podmienečne odkladá.\n\n\n\n\tPodľa § 50 ods. 1 Trestného zákona stanovuje skúšobnú dobu v trvaní 36\n\n\t(tridsaťšesť) mesiacov.\n\n\n\n\todôvodnenie:\n\n\n\n\n\n\tDňa 20.5.2019 prebehlo v súlade s § 232 a nasl. Trestného poriadku konanie o dohode o vine a\n\n\ttreste medzi prokurátorom Okresnej prokuratúry Prešov a obvineným E. E., v rámci ktorého sa obvinený\n\n\tpriznal k spáchaniu skutku, ktorý mu je kladený za vinu a zároveň súhlasil s trestom, ktorý mu prokurátor\n\n\tnavrhol uložiť za spáchanie daného skutku. Na základe predmetného konania bola toho istého dňa\n\n\tspísaná dohoda o vine a treste medzi prokurátorom a obvineným, z ktorej obsahu nepochybne vyplýva,\n\n\tže obvinený priznal spáchanie skutku tak, ako je to uvedené vo výrokovej časti tohto rozsudku a súhlasil\n\n\ts navrhovaným trestom. Dňa 22.5.2019 bol tunajšiemu súdu predložený návrh na schválenie uvedenej\n\n\tdohody.\n\n\n\n\n\n\tV rámci verejného zasadnutia obvinený odpovedal na otázky v zmysle § 333 ods. 3 Trestného poriadku\n\n\tnasledovne:\n\n\n\n\ta) áno, rozumiem podanému návrhu na dohodu o vine a treste,\n\n\tb) áno, súhlasím s tým, aby sa moja trestná vec prejednala touto skrátenou formou a som si vedomý\n\n\ttoho, že tým sa zároveň vzdávam práva na verejný súdny proces,\n\n\tc) áno, rozumiem, čo tvorí podstatu skutku, ktorý mi je kladený za vinu,\n\n\td) áno, bol som poučený o svojich právach, najmä o právach na obhajobu, bola mi daná možnosť na\n\n\tslobodnú voľbu obhajcu a s obhajcom som sa mohol riadne radiť o spôsobe svojej obhajoby,\n\n\te) áno, rozumiem podstate konania o návrhu na dohodu o vine a treste,\n\n\tf) áno, rozumiem právnej kvalifikácii prejednávaného skutku ako trestného činu,\n\n\tg) áno, bol som oboznámený s trestnými sadzbami, ktoré zákon ustanovuje za trestný čin, ktorý mi je\n\n\tkladený za vinu,\n\n\th) áno, dobrovoľne som sa priznal a uznal vinu za spáchaný skutok,\n\n\ti) áno, súhlasím s navrhovaným trestom, trest prijímam a v stanovených lehotách sa podriadim výkonu\n\n\ttrestu a ochrannému opatreniu a nahradím škodu v rozsahu dohody,\n\n\tj) áno, som si vedomý toho, že ak súd prijme návrh dohody o vine a treste a vynesie rozsudok, ktorý\n\n\tnadobudne právoplatnosť vyhlásením, nebude možné proti tomuto rozsudku podať odvolanie.\n\n\n\n\tVzhľadom na to, že obvinený odpovedal kladne na všetky vyššie uvedené otázky, súd v súlade s\n\n\tustanovením § 334 ods. 1 Trestného poriadku rozhodoval o prejednávanom skutku, jeho právnej\n\n\tkvalifikácii a primeranosti trestu v rozsahu uvedenom v návrhu dohody o vine a treste a zistil, že\n\n\tpredložená dohoda je v súlade s príslušnými ustanoveniami Trestného poriadku (§ 233 a § 333 ods.\n\n\t3 Trestného poriadku) a nie je nespravodlivá (§ 334 ods. 2 Trestného poriadku). Súd preto predmetnú\n\n\tdohodu schválil tak, ako je to uvedené vo výrokovej časti tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie (§ 334 ods. 4 Trestného poriadku). Dovolanie ako\n\n\tmimoriadny opravný prostriedok je prípustné iba za podmienky uvedenej v § 371 ods. 1 písm. c) a ods.\n\n\t2 Trestného poriadku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}