{"sud_guid": "", "sud_typ": "", "sud_nazov": "Krajský súd Košice", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "4To/130/2013", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Krajský súd Košice\n\n  Spisová značka:                       4To/130/2013\n\n  Identifikačné číslo súdneho spisu:    7813010032\n\n  Dátum vydania rozhodnutia:            05.02.2014\n\n  Meno a priezvisko sudcu, VSÚ:         JUDr. Jaroslav Chlebovič\n\n  ECLI:                                 ECLI:SK:KSKE:2014:7813010032.1\n\n  Oblasti právnej úpravy:               Trestné právo - Majetok\n\n  Povaha rozhodnutia:                   Potvrdzujúce\n\n\n\n\n\n\tUznesenie\n\n\n\n\n\n\tKrajský súd v Košiciach, v senáte zloženom z predsedu senátu JUDr. Jaroslava Chleboviča a sudcov\n\n\tJUDr. Františka Ševčoviča a JUDr. Martina Michalanského, v trestnej veci obžalovanej Y. N., pre prečin\n\n\tneoprávneného vyrobenia a používania platobného prostriedku, elektronických peňazí alebo inej\n\n\tplatobnej karty podľa § 219 ods.1 Tr. zák., na verejnom zasadnutí konanom dňa 5. februára 2014 v\n\n\tKošiciach, o odvolaní obžalovanej proti rozsudku Okresného súdu Rožňava zo dňa 6.11.2013, sp. zn.\n\n\t1T/11/2013 takto\n\n\n\n\tr o z h o d o l :\n\n\n\n\tPodľa § 319 Tr. por. z a m i e t a odvolanie obžalovanej Y. N..\n\n\n\n\to d ô v o d n e n i e :\n\n\n\n\tOkresný súd Rožňava rozsudkom zo dňa 6.11.2013, sp. zn. 1T/11/2013 uznal obžalovanú Y. N. za\n\n\tvinnú z prečinu neoprávneného vyrobenia a používania platobného prostriedku, elektronických peňazí\n\n\talebo inej platobnej karty podľa § 219 ods.1 Tr. zák. na tom skutkovom základe, že\n\n\n\n\tako bývalá zamestnankyňa M. Č. N., Ú. M. L., dňa XX.X.XXXX v dobe od 16,47 hod. do 17,03 hod. v\n\n\tL., časť I., za pomoci Grid karty, prostredníctvom internetbankingu, uskutočnila prevod peňažných\n\n\tprostriedkov vo výške 200,- Eur z účtu M. Č. N., Ú.É. M. L. č. XXXXXXXXXX/XXXX,\n\n\tvedeného vo O. Ú. Z. a.s., pobočka L. na účet č. XXXXXXXXXX/XXXX vedený vo O. Ú. Z. a.s.,\n\n\tpobočka L. a prevod peňažných prostriedkov vo výške 800,- Eur z účtu M. Č. N., Ú. M. L. č.\n\n\tXXXXXXX/XXXX vedeného vo O. Ú. Z., a.s., pobočka L., na účet č. XXXXXXX/XXXX vedený v T. Z. M.\n\n\tF..M.. Z., čím spôsobila M. Č. N., Ú. M. L. škodu vo výške 1.000,- Eur.\n\n\n\n\tZa to jej okresný súd uložil podľa § 219 ods.1 Tr. zák. s použitím § 38 ods.2,3, § 36 písm. j) Tr. zák.\n\n\ttrest odňatia slobody v trvaní 12 (dvanásť) mesiacov, výkon ktorého jej podľa § 49 ods.1 písm. a) Tr.\n\n\tzák. podmienečne odložil a podľa § 50 ods.1 Tr. zák. určil skúšobnú dobu v trvaní 14 (štrnásť)\n\n\tmesiacov.\n\n\n\n\n\n\tProti tomuto rozsudku podala odvolanie obžalovaná, ktoré prostredníctvom obhajcu aj písomne\n\n\todôvodnila. V dôvodoch odvolania poprela spáchanie skutku, ktorý sa jej kladie za vinu a uviedla, že je\n\n\trozhodnutá vo veci domáhať sa ochrany aj u iných inštitúcii, a to na Ústavom súde SR a na\n\n\tmedzinárodných inštitúciách na ochranu práv. Podľa jej názoru je rozsudok súdu založený na\n\n\tdohadoch, ktoré majú množstvo otáznikov a pochybností. Tvrdí, že svedok O. úmyselne klame, a že sa\n\n\tjedná o nevierohodného svedka. Tvrdí, že bol to svedok N. O., ktorý sa v rozhodnom čase pripojil\n\n\tsvojím mobilom na internet, a tak mohli byť vykonané prevody. Tvrdí, že ak by bola platbu previedla\n\n\t24.6.2012 ona, tak by sa hneď od začiatku zaujímala o túto platbu u svedka N. O.. Ďalej v dôvodoch\n\n\todvolania poukázala aj na výpoveď svedka N. O., ako aj ďalšie dôkazy a navrhla, aby odvolací súd v\n\n\tcelom rozsahu zrušil rozsudok okresného súdu a sám ju oslobodil spod obžaloby, resp., aby vrátil vec\n\n\tokresnému súdu alebo prokurátorovi na ďalšie dokazovanie.\n\n\n\n\tNa základe podaného odvolania krajský súd podľa § 317 ods.1 Tr. por. preskúmal zákonnosť a\n\n\todôvodnenosť napadnutých výrokov rozsudku, proti ktorým odvolateľka podala odvolanie, ako aj\n\n\tsprávnosť postupu konania, ktoré im predchádzalo a dospel k záveru, že odvolanie obžalovanej nie je\n\n\tdôvodné.\n\n\n\n\n\n\tOkresný súd na hlavnom pojednávaní v rozsahu § 2 ods.10,12 Tr. por. vykonal v potrebnom rozsahu\n\n\tdokazovanie, riadne zistil skutkový stav veci, a tento v súlade so zákonom aj právne posúdil.\n\n\n\n\tRozsudok okresný súd odôvodnil v zmysle intenciách § 168 Tr. por. a v rozsudku jasne vyložil, ktoré\n\n\tskutočnosti vzal za dokázané, a o ktoré dôkazy svoje skutkové zistenia oprel, a akými úvahami sa\n\n\tspravoval pri hodnotení vykonaných dôkazov.\n\n\n\n\tObžalovaná Y. N. poprela spáchanie skutku, ktorý sa jej kladie za vinu. Na svoju obhajobu uviedla, že\n\n\taj iné osoby, a to konkrétne riaditeľ organizácie, pani W. T. a F. X. taktiež mohli použiť predmetnú Grid\n\n\tkartu. Ďalej uviedla, že dňa 24.6.2012 so svedkom N. O. nebola, lebo sa venovala rodine a boli\n\n\tspoločne s rodičmi v rekreačnom stredisku Hrádok pri Jelšave v saune, kde chodili pravidelne, lebo\n\n\tmali zakúpené permanentky.\n\n\n\n\tSvedok I. M. - riaditeľ Ú.K. M. Č. N. O. L. potvrdil, že niekto vybral neoprávnene z účtov sumu 800,- Eur\n\n\ta druhýkrát sumu 200,- Eur na základe Grid karty. Uviedol, že existovala jedna Grid karta, na ktorú boli\n\n\tdve prístupové heslá, jedno bolo jeho a jedno obžalovanej. Potvrdil, že podľa neho čísla účtov, PIN kód\n\n\ta prihlasovacie údaje poznal len on a obžalovaná. Škodu nežiadal uhradiť, pretože svedkyňa W. T. i N.\n\n\tO. peniaze vrátili.\n\n\n\n\tSvedok N. O. vypovedal, že s obžalovanou mal bližšiu známosť, pričom obžalovaná asi 2 mesiace\n\n\tpredtým ako mu došli peniaze na účet mu oznámila, že by mu mali dôjsť nejaké peniaze. Bližšie však\n\n\tpôvod peňazí nešpecifikovala. Keď sa vrátil z Nemecka, sumu 800,- Eur vybral z účtu, keďže si myslel,\n\n\tže patria obžalovanej a jej ich chcel odovzdať, na čo mu obžalovaná povedala, že to nie sú jej peniaze.\n\n\tJednoznačne uviedol, že dňa 24.6.2012 rezal s kamarátom Z. drevo u rodičov obžalovanej, ktorí sa\n\n\todišli kúpať do Vrbova, pričom obžalovaná bola doma. Tvrdil, že telefón u seba nemal, a v ten deň sa\n\n\ton na internet cestou svojho mobilného telefónu nepripojil.\n\n\n\n\tSvedkyne M. Q. a Mgr. W. Y.Á. uviedli, že prístup k internetbankingu nemali. Svedkyňa W. T. uviedla,\n\n\tže ju prekvapilo, keď jej došlo na účet 200,- Eur, a túto skutočnosť oznámila riaditeľovi M. a peniaze\n\n\tvrátila. Svedok J. Z. potvrdil, že pílil drevo so svedkom O. u rodičov obžalovanej, ktorí boli na výlete.\n\n\tSvedkyňa Bc. V. K. vypovedala, že pracovala v rehabilitačnom zariadení Hrádok pri Jelšave vo fitnes\n\n\tcentre a mala na starosti aj vstup do bazénov. Obžalovanú a jej rodičov pozná, lebo boli jednými zo\n\n\tsiedmych ľudí, ktorí mali permanentku. Zistila, že dňa 24.6.2012 nik nebol na permanentku v bazéne,\n\n\tlebo táto skutočnosť sa osobitne registruje. To isté bolo zistené aj zo správy SMZ - Služby a.s. Jelšava,\n\n\thotel Hrádok. Rodičia obžalovanej MUDr. X. N. a B. N. tvrdili, že dňa 24.6.2012 boli spolu s dcérou -\n\n\tobžalovanou od 16,00 hod. do 19,00 hod. v rehabilitačnom zariadení na Hrádku pri Jelšave.\n\n\n\n\tZo správy VÚB na č.l.157 je zrejmé, že dňa 24.6.2012 z IP adresy:XXX.XX.XX.XXX patriacej\n\n\tspoločnosti M. G. F..M.. boli vykonané prihlásenia na prvýkrát úspešne, čo jednoznačne potvrdzuje, že\n\n\tosoba, ktorá sa prihlásila mala prihlasovacie prvky poškodeného k dispozícii. Z výpisu hovorov na\n\n\tč.l.126 vyplýva, že cez telefón N. O. dňa 24.6.2012 o 16:58:15 hod. cez Q..M. sa niekto napojil na\n\n\tinternet, a taktiež dňa 24.6.2012 o 16:58:16 sa napojil na internet cez Q..Q..\n\n\n\n\tSprávne postupoval okresný súd, keď na základe vyššie uvedených dôkazov, ako aj prečítaním ďalších\n\n\tlistinných dôkazov z č.l.151 - 160 uznal obžalovanú Y. N. vinnou z prečinu neoprávneného vyrobenia a\n\n\tpoužívania platobného prostriedku, elektronických peňazí alebo inej platobnej karty podľa § 219 ods.1\n\n\tTr. zák. č. 300/2005 Z.z. v znení zákona č. 313/2011 Z.z.\n\n\n\n\tOdvolací súd je tiež toho názoru, že vina obžalovanej bola jednoznačne preukázaná a dáva do\n\n\tpozornosti, že bola to jedine obžalovaná, ktorá vedela všetky prístupové kódy a heslá potrebné k tomu,\n\n\taby mohla pomocou Grid karty previesť peniaze z jedného účtu na druhý. Bola to práve obžalovaná,\n\n\tktorá mohla vedieť účet svedka N. O., a taktiež aj účet svedkyne W. T.. Jej obrana v tom, že dňa\n\n\t24.6.2012 nebola doma, bola jednoznačne vyvrátená výpoveďou svedka N. O. a J. Z., ktorí potvrdili\n\n\tpresný opak, že obžalovaná sa nachádzala doma a mala k dispozícii mobilný telefón svedka N. O.. I v\n\n\tprípade, ak by mal súd pochybnosti o výpovedi svedka N. O., bola obhajoba obžalovanej vyvrátená\n\n\tdôkazmi, o vierohodnosti ktorých ani odvolací súd nepochyboval a to výpoveďou svedkyne Bc. V. K. a\n\n\tsprávy z hotela Hrádok, z ktorých jasne vyplýva, že v uvedený deň na bazéne a v saune, ako to tvrdila\n\n\tobžalovaná a jej rodičia neboli. Odvolací súd na rozdiel od tvrdenia obžalovanej, že to mohol byť\n\n\tsvedok N. O., ktorý mohol prevod peňazí uskutočniť dodáva, že svedok N. O. nemal vedomosť o\n\n\tprístupových heslách a kódoch, a taktiež nemohol poznať číslo účtu W. T., ktorej boli poslané peniaze.\n\n\tNa základe týchto priamych i nepriamych dôkazov je možné vyvodiť bezpečný záver, že obžalovaná sa\n\n\tkonania, ktoré sa jej kladie za vinu dopustila.\n\n\n\n\tOdvolací súd v ďalšom poukazuje na dôvody napadnutého rozsudku okresného súdu, s ktorými sa v\n\n\tplnom rozsahu stotožňuje a v podrobnostiach na ne odkazuje.\n\n\n\n\tRovnako odvolací súd nezistil pochybenie okresného súdu ani pri určení druhu trestu a jeho výmery u\n\n\tobžalovanej. Trest, ktorý bol obžalovanej uložený okresným súdom zodpovedá základným hľadiskám\n\n\tuvedených v § 34 a nasl. Tr. zák. Osoba obžalovanej je v napadnutom rozsudku hodnotená plne, v\n\n\tsúlade s výsledkami vykonaného dokazovania, pričom správne okresný súd pri výmere trestu prihliadol\n\n\tna poľahčujúcu okolnosť podľa § 36 písm. j) Tr. zák. Okresný súd správne dospel k záveru, že\n\n\tu obžalovanej Y. N. sú splnené zákonné podmienky pre uloženie trestu odňatia slobody s\n\n\tpodmienečným odkladom. Odvolací súd má za to, že okresným súdom uložený trest odňatia slobody vo\n\n\tvýmere 12 mesiacov, ktorý jej bol odložený na skúšobnú dobu v trvaní 14 mesiacov, splní u\n\n\tobžalovanej účel trestu sledovaný individuálnou, i generálnou prevenciou.\n\n\n\n\tVzhľadom na vyššie uvedené skutočnosti sa odvolací súd nestotožnil s dôvodmi odvolania obžalovanej,\n\n\tale v plnom rozsahu sa stotožnil s dôvodmi napadnutého rozsudku okresného súdu, preto jej odvolanie\n\n\tpodľa § 319 Tr. por. ako nedôvodné zamietol.\n\n\n\n\tPoučenie:\n\n\n\n\n\n\tProti tomuto uzneseniu ďalší riadny opravný\n\n\tprostriedok nie je prípustný.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}