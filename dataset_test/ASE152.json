{"sud_guid": "", "sud_typ": "", "sud_nazov": "Okresný súd Liptovský Mikuláš", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "8C/412/2015", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Liptovský Mikuláš\n\nSpisová značka:                      8C/412/2015\n\nIdentifikačné číslo súdneho spisu:   5615209764\n\nDátum vydania rozhodnutia:           22. 01. 2016\n\nMeno a priezvisko sudcu, VSÚ:        JUDr. Jana Halušková\n\nECLI:                                ECLI:SK:OSLM:2016:5615209764.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Liptovský Mikuláš v právnej veci žalobcu Friendly Finance Slovakia s.r.o., so sídlom\n\n\tv Košiciach, Hlavná 104, IČO: 472 433 368, právne zastúpeného Mgr. Henrichom Schindlerom,\n\n\tadvokátom so sídlom v Banskej Bystrici, Janka Kráľa 7, proti žalovanému U. M., P.. XX.XX.XXXX, bytom\n\n\tI. I. XXX, v konaní o zaplatenie 223,14 eur s príslušenstvom, samosudkyňou JUDr. Janou Haluškovou\n\n\ttakto\n\n\n\n\n\n\trozhodol:\n\n\n\n\n\n\tŽalovaný j e p o v i n n ý zaplatiť žalobcovi istinu 158,14 eur spolu s úrokom z omeškania vo výške\n\n\t5,25 % ročne z istiny 158,14 eur od 09.10.2014 do zaplatenia a s úrokom z omeškania vo výške 5,25 %\n\n\tročne z istiny 261,21 eur od 23.04.2014 do 08.10.2014, v lehote 3 dní od právoplatnosti tohto rozsudku\n\n\tna účet žalobcu, vedený vo B. Y., a. s., pobočka V. Y., P. H. XX, Y. Č.. Ú..: XXXXXXXXXX/XXXX.\n\n\n\n\tVo zvyšku súd žalobu z a m i e t a.\n\n\n\n\tŽalovaný je povinný nahradiť žalobcovi trovy konania vo výške 35,25 eur, v lehote 3 dní od\n\n\tprávoplatnosti tohto rozsudku na účet právneho zástupcu žalobcu, vedený vo B. Y., a. s., pobočka\n\n\tzahraničnej banky, č. ú.: XXXXXXXXXX/XXXX.\n\n\n\n\todôvodnenie:\n\n\n\n\n\n\tPredmetom konania bol nárok žalobcu na zaplatenie istiny 223,14 eur s úrokom z omeškania 5,25\n\n\t% ročne od 23.04.2014 do 08.10.2014 z 262,21 eur, od 09.10.2014 do zaplatenia zo sumy 158,14\n\n\teur a s náhradou trov konania. Odôvodnil žalobu tým, že ako veriteľ so žalovaným spotrebiteľom\n\n\tdňa 22.03.2014 uzatvoril Rámcovú zmluvu o poskytnutí spotrebiteľského úveru, iného úveru a pôžičky\n\n\ta s tým spojených ďalších služieb (ďalej iba Rámcová zmluva) a zároveň Zmluvu o poskytnutí\n\n\tspotrebiteľského úveru, bezúčelového a bezúročného, vo výške 200 eur. Predpokladom uzatvorenia\n\n\tZmluvy aj Rámcovej zmluvy bola registrácia žalovaného na adrese internetového sídla žalobcu ako\n\n\tveriteľa, za účelom zriadenia užívateľského účtu. Veriteľ zaslal dlžníkovi predzmluvný formulár,\n\n\tobsahujúci informácie o podmienkach spotrebiteľského úveru a návrh zmluvy. Zaregistrovaný spotrebiteľ\n\n\tprejavil svoj súhlas kliknutím na odkaz, ktorý mu bol zaslaný veriteľom prostredníctvom elektronickej\n\n\tpošty. Žalovaný sa zaviazal žalobcovi vrátiť celkovú čiastku 262,21 eur, pozostávajúcu z poskytnutého\n\n\túveru a individuálne dohodnutej odplaty za poskytnutie úveru 62,21 eur. V zmysle § 1 ods. 3 písm.\n\n\tl) zákona č. 129/2010 Z. z. spotrebiteľským úverom nie je úver, ktorý sa musí splatiť v lehote\n\n\tnepresahujúcej tri mesiace. RPMN uvedená v zmluve skutočne neodzrkadľuje reálnu hodnotu RPMN,\n\n\tnakoľko jej výpočet predpokladá ročný základ celkovej súčasnej hodnoty čerpaných prostriedkov. Úver\n\n\tsa stal splatným 22.04.2014. Žalovaný povinnosť vrátiť dlžnú sumu nesplnil. V zmysle čl. IV. bod 5\n\n\tRámcovej zmluvy si žalobca uplatňuje aj náhradu skutočne vynaložených nákladov 65 eur.\n\n\tKeďže ide o drobný spor ( § 200 ea/ Občianskeho súdneho poriadku, ďalej iba Obč. súd. por.), súd\n\n\tna prejednanie veci samej s poukazom na § 115 a/ ods. 2 Obč. súd. por. nenariadil pojednávanie, ale\n\n\trozsudok vyhlásil verejne dňa 22.01.2016, za splnenia podmienok § 156 ods. 3 Obč. súd. por..\n\n\n\n\tZ fotokópie Rámcovej zmluvy o poskytnutí spotrebiteľského úveru, iného úveru a pôžičky a s tým\n\n\tspojených ďalších služieb (ďalej len Rámcová zmluva) je preukázané, že jej zmluvné strany Friendly\n\n\tFinance Slovakia, s.r.o. Košice ako veriteľ a U. M., P.. XX.XX.XXXX ako spotrebiteľ sa neuvedeného\n\n\tdňa, na základe žiadosti spotrebiteľa o poskytnutí spotrebiteľského úveru, dohodli na rámcovej\n\n\túprave práv a povinností zmluvných strán bližšie upravených v zmluve o poskytnutí spotrebiteľského\n\n\túveru, poskytnutého prostriedkami diaľkovej komunikácie podľa zákona č. 266/2005 Z.z. o ochrane\n\n\tspotrebiteľa pri finančných službách na diaľku aj na základe zmluvy o poskytnutí spotrebiteľského\n\n\túveru ako krátkodobý, bezúčelový úver. Zmluva obsahuje v čl. II definície pojmov, podmienky jej\n\n\tuzatvorenia, všeobecné údaje týkajúce sa úročenia, poplatkov a RPMN. Úverovú zmluvu uzatvára\n\n\tveriteľ so spotrebiteľom na základe spotrebiteľovej žiadosti vo forme formulára, prístupného na adrese\n\n\tinternetového sídla veriteľa po registrácii spotrebiteľa. V časti IV. ods. 1 sa spotrebiteľ zaviazal zaplatiť\n\n\tpoplatok spojený so spracovaním a poskytnutím úveru v individuálnej výške určenej v zmluve o úvere, v\n\n\tods. 5 poplatky za upomienky vo výške tam uvedenej. Úver je bezúročný. Úverová zmluva obsahuje údaj\n\n\to spôsobe výpočtu RPMN aj priemernej RPMN. V pravom dolnom rohu, na konci, zmluva obsahuje údaj,\n\n\tže zákazník akceptoval Rámcovú zmluvu dňa 22.03.2014 o 10:05:01 hod. z IP adresy XXX.XXX.XXX.X.\n\n\n\n\tZ fotokópie zmluvy o poskytnutí spotrebiteľského úveru súd zistil, že bola uzatvorená medzi veriteľom\n\n\tFriendly Finance Slovakia, s.r.o. so sídlom v Košiciach a spotrebiteľom U. M. a jej predmetom je\n\n\tposkytnutie bezhotovostne čerpaného bezúčelového, bezúročného úveru 200 eur, ktorý sa spotrebiteľ\n\n\tzaväzuje vrátiť bezhotovostne aj s príslušenstvom, v celkovej výške 262,21eur. Číslo účtu spotrebiteľa je\n\n\tXXXXXXXXXX/XXXX. Zmluva je uzatvorená na určitú dobu, so splatnosťou úveru a príslušenstva dňa\n\n\t22.04.2014. RPMN úveru je 2326,1 %, celkové náklady spotrebiteľa sú tvorené poplatkom za poskytnutie\n\n\túveru 62,21 eur, priemerná RPMN pre zmluvnú splatnosť od 3 do 6 mesiacov k 31.03.2013 je 418 %.\n\n\tNáležitosti neuvedené v tejto zmluve sa spravujú príslušnými ustanoveniami Rámcovej zmluvy. Zmluva\n\n\tmala byť uzatvorená v Košiciach 22.03.2014, IP adresa veriteľa je uvedená ako XX.XXX.XX.XX. Prevod\n\n\tfinančných prostriedkov v sume 200 eur dňa 24.03.2014 z účtu číslo XXXXXXXXXX/XXXX na účet č.\n\n\tXXXXXXXXXX/XXXX, pod VS: 1045909 preukázal žalobca predložením strany č. 50 z výpisu z účtu č.\n\n\t3/2014. Dňa 29.04.2014 žalobca pre žalovaného vyhotovil upomienku na nezaplatenie záväzku 297,21\n\n\teur, pričom si účtuje administratívne náklady vymáhania 35 eur.\n\n\n\n\tPodľa § 1 ods. 2 zákona č. 129/2010 Z. z. o spotrebiteľských úveroch účinného k 22.03.2014 (ďalej iba\n\n\tzákon) spotrebiteľským úverom na účely tohto zákona je dočasné poskytnutie peňažných prostriedkov\n\n\tna základe zmluvy o spotrebiteľskom úvere vo forme pôžičky, úveru, odloženej platby alebo obdobnej\n\n\tfinančnej pomoci poskytnutej veriteľom spotrebiteľovi.\n\n\n\n\tPodľa § 1 ods. 3 písm. l) zákona spotrebiteľským úverom nie je úver, ktorý sa musí splatiť v lehote\n\n\tnepresahujúcej tri mesiace.\n\n\n\n\tPodľa § 2 písm. a), c), g), h) zákona na účely tohto zákona sa rozumie a) spotrebiteľom fyzická osoba,\n\n\tktorá nekoná v rámci predmetu svojho podnikania alebo povolania, c) iným veriteľom fyzická osoba\n\n\talebo právnická osoba, ktorá v rámci svojho podnikania ponúka alebo poskytuje úvery alebo pôžičky,\n\n\tktoré spĺňajú aspoň jednu z podmienok uvedených v § 1 ods. 3 písm. c), f) a l), pričom tieto úvery alebo\n\n\tpôžičky nespĺňajú žiadnu z podmienok uvedených v § 1 ods. 3 písm. a), b), d), e), g) až k) a m) až r); za\n\n\tiného veriteľa sa nepovažuje banka, pobočka zahraničnej banky a finančná inštitúcia podľa osobitného\n\n\tpredpisu, ktorá má povolenie na činnosť udelené Národnou bankou Slovenska, g) celkovými nákladmi\n\n\tspotrebiteľa spojenými so spotrebiteľským úverom všetky náklady vrátane úrokov, provízií, daní a\n\n\tpoplatkov akéhokoľvek druhu, ktoré musí spotrebiteľ zaplatiť v súvislosti so zmluvou o spotrebiteľskom\n\n\túvere a ktoré sú veriteľovi známe, okrem notárskych poplatkov; do celkových nákladov patria aj náklady\n\n\tna doplnkové služby súvisiace so zmluvou o spotrebiteľskom úvere, a to najmä poistné, ak spotrebiteľ\n\n\tmusí navyše uzavrieť zmluvu o poskytnutí takejto doplnkovej služby, aby získal spotrebiteľský úver alebo\n\n\taby ho získal za ponúkaných podmienok, h) celkovou čiastkou, ktorú musí spotrebiteľ zaplatiť, súčet\n\n\tcelkovej výšky spotrebiteľského úveru a celkových nákladov spotrebiteľa spojených so spotrebiteľským\n\n\túverom.\n\n\n\n\tPodľa § 9 ods. 1, 2 písm. a) až k), r), y) zákona zmluva o spotrebiteľskom úvere musí mať písomnú\n\n\tformu. Každá zmluvná strana dostane najmenej jedno jej vyhotovenie v listinnej podobe alebo na inom\n\n\ttrvanlivom médiu, ktoré je dostupné spotrebiteľovi. Zmluva o spotrebiteľskom úvere okrem všeobecných\n\n\tnáležitostí podľa Občianskeho zákonníka musí obsahovať tieto náležitosti: a) druh spotrebiteľského\n\n\túveru, b) obchodné meno, sídlo a identifikačné číslo veriteľa, ak ide o právnickú osobu, alebo meno,\n\n\tpriezvisko, miesto podnikania alebo adresu trvalého pobytu a identifikačné číslo veriteľa, ak ide o\n\n\tfyzickú osobu; ak je spotrebiteľský úver ponúkaný alebo zmluva o spotrebiteľskom úvere uzavieraná\n\n\tprostredníctvom finančného agenta, zmluva o spotrebiteľskom úvere obsahuje aj údaje o ňom v rozsahu\n\n\túdajov ako u veriteľa, podľa toho, či ide o finančného agenta právnickú osobu alebo fyzickú osobu,\n\n\tc) adresu predávajúceho, na ktorej môže spotrebiteľ uplatniť reklamáciu alebo sťažnosť, d) meno,\n\n\tpriezvisko a adresu trvalého pobytu spotrebiteľa, e) identifikáciu osoby, ktorej vlastnícke právo k tovaru\n\n\talebo službe neprechádza na spotrebiteľa okamihom odovzdania a prevzatia tovaru alebo služby,\n\n\ta podmienky nadobudnutia vlastníckeho práva k tomuto tovaru alebo službe spotrebiteľom, f) dobu\n\n\ttrvania zmluvy o spotrebiteľskom úvere a termín konečnej splatnosti spotrebiteľského úveru, g) celkovú\n\n\tvýšku a konkrétnu menu spotrebiteľského úveru a podmienky upravujúce jeho čerpanie, h) opis tovaru\n\n\talebo služby, na ktoré sa zmluva o spotrebiteľskom úvere vzťahuje, a cenu tovaru alebo služby, ak\n\n\tide o spotrebiteľský úver vo forme odloženej platby za tovar alebo poskytnutú službu alebo ak ide\n\n\to zmluvu o viazanom spotrebiteľskom úvere, i) úrokovú sadzbu spotrebiteľského úveru, podmienky,\n\n\tktoré upravujú jej uplatňovanie, index alebo referenčnú úrokovú sadzbu, na ktorý je výška úrokovej\n\n\tsadzby spotrebiteľského úveru naviazaná, ako aj časové obdobia, v ktorých dochádza k zmene výšky\n\n\túrokovej sadzby spotrebiteľského úveru, podmienky a spôsob vykonania tejto zmeny; ak sa za rôznych\n\n\tpodmienok uplatňujú rôzne úrokové sadzby spotrebiteľského úveru, uvádzajú sa tieto informácie\n\n\to všetkých uplatniteľných úrokových sadzbách spotrebiteľského úveru, j) ročnú percentuálnu mieru\n\n\tnákladov a celkovú čiastku, ktorú musí spotrebiteľ zaplatiť, vypočítané na základe údajov platných v\n\n\tčase uzatvorenia zmluvy o spotrebiteľskom úvere; uvedú sa všetky predpoklady použité na výpočet tejto\n\n\tročnej percentuálnej miery nákladov, k) výšku, počet a termíny splátok istiny, úrokov a iných poplatkov,\n\n\tprípadné poradie, v ktorom sa budú splátky priraďovať k jednotlivým nesplateným zostatkom s rôznymi\n\n\túrokovými sadzbami spotrebiteľského úveru na účely jeho splatenia, r) výšku poplatkov hradených\n\n\tspotrebiteľom za úkony notára, ak sú veriteľovi známe, y) priemernú hodnotu ročnej percentuálnej\n\n\tmiery nákladov na príslušný spotrebiteľský úver platnú k dňu podpisu zmluvy o spotrebiteľskom úvere,\n\n\tzverejnenú podľa § 21 ods. 2 za príslušný kalendárny štvrťrok; platnou priemernou hodnotou ročnej\n\n\tpercentuálnej miery nákladov na príslušný spotrebiteľský úver pri zmluvách o spotrebiteľskom úvere\n\n\tuzatvorených do 15 kalendárnych dní po zverejnení priemernej hodnoty ročnej percentuálnej miery\n\n\tnákladov za príslušný kalendárny štvrťrok je priemerná hodnota ročnej percentuálnej miery nákladov na\n\n\tpríslušný spotrebiteľský úver za predchádzajúci kalendárny štvrťrok.\n\n\n\n\tPodľa § 9 ods. 9 zákona od spotrebiteľa nemôže veriteľ požadovať úrok, poplatky alebo akékoľvek\n\n\tiné plnenie, ktoré nie sú ustanovené zákonom alebo uvedené v zmluve o spotrebiteľskom úvere alebo\n\n\tjej prílohách.\n\n\n\n\tPodľa § 9 ods. 10 zákona veriteľovi sa zakazuje požadovať od spotrebiteľa úhradu poplatkov,\n\n\tnáhradu nákladov alebo inú odplatu za vedenie, evidenciu alebo správu spotrebiteľského úveru\n\n\talebo účtu alebo zrušenie účtu, na ktorom je vedený spotrebiteľský úver a ktorého zriadenie alebo\n\n\tvedenie je podmienkou poskytnutia spotrebiteľského úveru alebo poskytnutia spotrebiteľského úveru za\n\n\tponúkaných podmienok; to neplatí, ak ide o účet podľa § 708 až 715 Obchodného zákonníka, osobitného\n\n\tzákona 18a) alebo o osobitnú službu, ktorá nie je podmienkou úverového vzťahu a ktorej podmienkou\n\n\tposkytnutia je písomný súhlas spotrebiteľa.\n\n\n\n\tPodľa § 11ods. 1 písm. a), b) zákona poskytnutý spotrebiteľský úver sa považuje za bezúročný a bez\n\n\tpoplatkov, ak a) zmluva o spotrebiteľskom úvere nemá písomnú formu podľa § 9 ods. 1, b) zmluva o\n\n\tspotrebiteľskom úvere neobsahuje náležitosti podľa § 9 ods. 2 písm. a) až k), r) a y).\n\n\n\n\tPodľa § 24 ods. 1 zákona na iných veriteľov a na zmluvy o úvere alebo pôžičke, ktoré nie sú\n\n\tspotrebiteľským úverom a ktoré sú poskytované inými veriteľmi spotrebiteľom, sa vzťahujú ustanovenia\n\n\t§ 2, 3 a 4, § 6 až 8, § 9 ods. 1, 2, 9 a 10, § 11, 12, 14, 16, 17, 19, 23 a 25 a tohto paragrafu.\n\n\n\n\tPodľa § 1 zákona č. 266/2005 Z. z. o ochrane spotrebiteľa pri finančných službách na diaľku účinného\n\n\tdo 22.03.2014 tento zákon upravuje ochranu spotrebiteľa pri finančných službách poskytovaných\n\n\tdodávateľom prostredníctvom prostriedkov diaľkovej komunikácie na základe zmluvy na diaľku a\n\n\tuzavieranie zmluvy na diaľku.\n\n\n\n\tPodľa § 2 písm. a), c), d), e), f) zákona č. 266/05 Z. z. o ochrane spotrebiteľa pri finančných\n\n\tslužbách na diaľku účinného do 22.03.2014 na účely tohto zákona sa rozumie a) zmluvou na diaľku\n\n\tzmluva medzi dodávateľom a spotrebiteľom o poskytnutí finančnej služby výlučne prostredníctvom\n\n\tprostriedkov diaľkovej komunikácie, dodávateľom osoba, ktorá je v rámci svojho podnikania zmluvným\n\n\tposkytovateľom finančných služieb prostredníctvom prostriedkov diaľkovej komunikácie na základe\n\n\tzmluvy na diaľku, d) spotrebiteľom fyzická osoba, ktorej sa výlučne na osobnú spotrebu poskytujú\n\n\tfinančné služby na základe zmluvy na diaľku a ktorá pri jej uzavieraní a plnení nekoná v rámci svojho\n\n\tzamestnania, povolania alebo podnikania, e) prostriedkom diaľkovej komunikácie prostriedok, ktorý bez\n\n\tsúčasného fyzického kontaktu dodávateľa a spotrebiteľa možno použiť pri poskytovaní finančnej služby\n\n\tna diaľku, najmä elektronická pošta, telefón, fax, adresný list, ponukový katalóg, f) trvanlivým médiom\n\n\tnástroj alebo technický prostriedok, ktorý umožňuje spotrebiteľovi uchovať jemu adresovanú informáciu\n\n\tspôsobom umožňujúcim použitie tejto informácie v budúcnosti na účely, ktoré plní táto informácia, a\n\n\tumožňujúcim nezmenené reprodukovanie uloženej informácie, najmä technický nosič informácií.\n\n\n\n\tPodľa § 261 ods. 6 písm. d) Obchodného zákonníka (v ďalšom Obch. zák.) touto časťou zákona sa\n\n\tspravujú bez ohľadu na povahu účastníkov záväzkové vzťahy zo zmluvy o úvere ( § 497).\n\n\n\n\tPodľa § 497 Obchodného zákonníka zmluvou o úvere sa zaväzuje veriteľ, že na požiadanie dlžníka\n\n\tposkytne v jeho prospech peňažné prostriedky do určitej sumy, a dlžník sa zaväzuje poskytnuté peňažné\n\n\tprostriedky vrátiť a zaplatiť úroky.\n\n\n\n\tPodľa § 40 ods. 1 Občianskeho zákonníka ak právny úkon nebol urobený vo forme, ktorú vyžaduje\n\n\tzákon alebo dohoda účastníkov, je neplatný.\n\n\tPodľa § 40 ods. 3 Občianskeho zákonníka písomný právny úkon je platný, ak je podpísaný konajúcou\n\n\tosobou; ak právny úkon robia viaceré osoby, nemusia byť ich podpisy na tej istej listine, ibaže právny\n\n\tpredpis ustanovuje inak. Podpis sa môže nahradiť mechanickými prostriedkami v prípadoch, keď je to\n\n\tobvyklé.\n\n\n\n\tPodľa § 40 ods. 4 Občianskeho zákonníka písomná forma je zachovaná, ak je právny úkon urobený\n\n\ttelegraficky, ďalekopisom alebo elektronickými prostriedkami, ktoré umožňujú zachytenie obsahu\n\n\tprávneho úkonu a určenie osoby, ktorá právny úkon urobila. Písomná forma je zachovaná vždy, ak\n\n\tprávny úkon urobený elektronickými prostriedkami je podpísaný zaručeným elektronickým podpisom.\n\n\tPodľa § 40 ods. 5 Občianskeho zákonníka na právne úkony uskutočnené elektronickými prostriedkami,\n\n\tpodpísané zaručeným elektronickým podpisom a opatrené časovou pečiatkou sa osvedčenie pravosti\n\n\tpodpisu nevyžaduje.\n\n\tPrávny vzťah účastníkov založený zmluvou o poskytnutí spotrebiteľského úveru, uzatvorenou\n\n\túčastníkmi konania 22.03.2014 za použitia prostriedkov diaľkovej komunikácie (konkrétne elektronickej\n\n\tpošty) je úverom, teda absolútnym obchodom, ktorého základné náležitosti sa spravujú Obchodným\n\n\tzákonníkom ( § 497 a nasl.), čo vyplýva z obsahu a náležitostí Rámcovej zmluvy a na ňu nadväzujúcej\n\n\tzmluvy o poskytnutí spotrebiteľského úveru (záväzok žalobcu, že na požiadanie dlžníkovi - žalovanému\n\n\tposkytne v jeho prospech peňažné prostriedky 200 eur, dlžník sa zaviazal poskytnuté peňažné\n\n\tprostriedky vrátiť do 22.04.2014, úver je bezúročný). Zároveň však nemožno opomenúť, že ide o\n\n\túver spotrebiteľský v zmysle zákona č. 129/2010 Z. z. účinného k 22.03.2014 kedy došlo akceptáciou\n\n\tžalovaným oferty žalobcu k uzatvoreniu zmluvy o úvere. Žalobca vystupoval v pozícii tzv. iného\n\n\tveriteľa, lebo ako právnická osoba v rámci svojho podnikania ponúkol aj poskytol žalovanému úver\n\n\tspĺňajúci aspoň jednu z podmienok uvedených v § 1 ods. 3 písm. c), f) a l) zákona č. 129/2010 Z.\n\n\tz. o spotrebiteľských úveroch, účinného k 22.03.2014 (konkrétne úver, ktorý sa musí splatiť v lehote\n\n\tnepresahujúcej tri mesiace), pričom tento úver nespĺňa žiadnu z podmienok uvedených v § 1 ods. 3 písm.\n\n\ta), b), d), e), g) až k) a m) až r); žalovaný úver čerpal ako spotrebiteľ, lebo nekonal v rámci predmetu\n\n\tsvojho podnikania alebo povolania. Na vec treba aplikovať aj ustanovenia Občianskeho zákonníka o\n\n\tspotrebiteľskom práve. Uzatvorená zmluva obsahuje všetky náležitosti predpísané v § 497 Obchodného\n\n\tzákonníka aj v § 9 ods. 2 zákona o spotrebiteľských úveroch. účinného k 22.03.2014 (pričom splácanie\n\n\tbezúročného úveru nebolo dohodnuté v splátkach). Dodržaná je aj písomná forma tohto právneho\n\n\túkonu, ktorého špecifickosť spočíva v jeho uzatvorení použitím prostriedkov diaľkovej komunikácie v\n\n\tzmysle § 40 ods. 4 Občianskeho zákonníka. Predložená zmluva jednoznačným spôsobom zachytáva\n\n\tobsah právneho úkonu aj určenie osoby, ktorá právny úkon urobila. Nebolo sporné, že žalovaný dlh\n\n\tnesplnil ani čiastočne. Súd žalobe vyhovel v časti a zaviazal žalovaného na vrátenie dlhu. Žalovaný úver\n\n\tčerpal sumou 200 eur a platne sa písomne zaviazal zaplatiť poplatok 62,21 eur, celkovo 262,21 eur. Z\n\n\tnich podľa žaloby vrátil 104,07 eur (naposledy 08.10.2014), neuhradený rozdiel je potom v sume 158,14\n\n\teur. Žalovaný je odo dňa nasledujúceho po dohodnutej splatnosti (22.04.2014), teda od 23.04.2014 v\n\n\tomeškaní s plnením záväzku, žalobcovi patrí úrok z omeškania vo výške 5,25 % ročne z dlžnej čiastky\n\n\t158,14 €. Vzhľadom na spôsob uplatnenia úroku z omeškania v žalobe možno ustáliť, že 08.10.2014\n\n\tžalovaný uhradil jednorazovo sumu 104,07 eur. Súd preto priznal úrok z omeškania z 261,21 eur od\n\n\t23.04.2014 do 08.10.2014 a od 09.10.2014 do zaplatenia z istiny 158,14 eur. Vo zvyšku žalovanej istiny\n\n\t(65 eur) bola žaloba zamietnutá. Žalobca nepreukázal, z čoho konkrétne pozostávajú náklady, ktoré mal\n\n\tv takejto výške reálne, skutočne vynaložiť v súvislosti s mimosúdnym vymáhaním (upomienkami) dlhu.\n\n\tO náhrade trov konania súd rozhodol podľa § 142 ods. 2 a § 151 ods. 1 Obč. súd. por.. Úspech žalobcu\n\n\tv konaní je 70,87 %, jeho neúspech je v rozsahu 29,13 % a ich pomer 41,74 % v prospech žalobcu. Ide\n\n\to trovy právneho zastúpenia, medzi ktoré patrí v zmysle § 15a/ vyhlášky č. 655/2004 Z. z. o odmenách a\n\n\tnáhradách advokátov za poskytovanie právnych služieb z titulu náhrady vecných výdavkov aj náhrada\n\n\tsúdneho poplatku, ktorý žalobca za žalobu zaplatil čiastkou 16,50 eur. Právo na náhradu osobných\n\n\tvýdavkov žalobcu si v zmysle § 151 ods. 8 Obč. súd. por. tento neuplatnil. Odmena za jeden úkon právnej\n\n\tslužby je podľa § 10 ods. 1 označenej vyhlášky vo výške 19,92 eur a bola žalobcovi priznaná za prípravu\n\n\ta prevzatie zastúpenie a za písomné podanie žaloby, spolu vo výške 39,84 eur. Za každý úkon právnej\n\n\tslužby patrí na náhradu výdavkov na miestne telekomunikačné a miestne prepravné suma vo výške\n\n\tjednej stotiny výpočtového základu (8,39 eur), čo je za dva úkony právnej služby 16,78 eur. Celkovo sú\n\n\ttrovy právneho zastúpenia 56,62 eur, z nich patrí 20 % DPH (právny zástupca žalobcu preukázal, že je\n\n\tjej platiteľom, fotokópiou osvedčenia o registrácii DPH) v sume 11,32 eur. Trovy konania žalobcu sú v\n\n\tcelkovej výške (67,94 eur trovy právneho zastúpenia, 16,50 eur náhrada súdneho poplatku) 84,44 eur,\n\n\tz nich je 41,74 % vo finančnom vyjadrení 35,25 eur. Na ich zaplatenie súd s poukazom na § 149 ods. 1\n\n\tObč. súd. por. zaviazal žalovaného k rukám právneho zástupcu žalobcu.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie v lehote 15 dní od jeho doručenia cestou Okresného súdu\n\n\tLiptovský Mikuláš na Krajský súd v Žiline v 3 písomných vyhotoveniach.\n\n\n\n\tPodľa § 205 ods. 1 Obč. súd. por. v odvolaní sa má popri všeobecných náležitostiach (ktorému súdu\n\n\tje určené, kto ho robí, ktorej veci sa týka, čo sleduje, dátum, podpis) uviesť, proti ktorému rozhodnutiu\n\n\tsmeruje, v akom rozsahu sa napáda, v čom sa toto rozhodnutie alebo postup súdu považuje za\n\n\tnesprávny a čoho sa odvolateľ domáha.\n\n\n\n\tPodľa § 205 ods. 2 Obč. súd. por. odvolanie proti rozsudku, alebo uzneseniu, ktorým bolo rozhodnuté\n\n\tvo veci samej, možno odôvodniť len tým, že:\n\n\ta) v konaní došlo k vadám uvedeným v § 221 ods. 1,\n\n\tb) konanie má inú vadu, ktorá mohla mať za následok nesprávne rozhodnutie vo veci,\n\n\tc) súd prvého stupňa neúplne zistil skutkový stav veci, pretože nevykonal navrhnuté dôkazy, potrebné\n\n\tna zistenie rozhodujúcich skutočností,\n\n\td) súd prvého stupňa dospel na základe vykonaných dôkazov k nesprávnym skutkovým zisteniam,\n\n\te) doteraz zistený skutkový stav neobstojí, pretože sú tu ďalšie skutočnosti alebo iné dôkazy, ktoré\n\n\tdoteraz neboli uplatnené (§ 205a),\n\n\tf) rozhodnutie súdu prvého stupňa vychádza z nesprávneho právneho posúdenia veci.\n\n\n\n\tPodľa § 205 ods. 3 Obč. súd. por. rozsah, v akom sa rozhodnutie napáda a dôvody odvolania môže\n\n\todvolateľ rozšíriť len do uplynutia lehoty na odvolanie.\n\n\n\n\tAk si povinný dobrovoľne nesplní povinnosť uloženú týmto rozsudkom, môže oprávnený navrhnúť\n\n\texekúciu podľa osobitného zákona (Exekučný poriadok).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}