{"sud_guid": "", "sud_typ": "", "sud_nazov": "Okresný súd Trenčín", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/124/2012", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Trenčín\n\n  Spisová značka:                       2T/124/2012\n\n  Identifikačné číslo súdneho spisu:    3112011610\n\n  Dátum vydania rozhodnutia:            06.09.2013\n\n  Meno a priezvisko sudcu, VSÚ:         JUDr. Beáta Schmidtová\n\n  ECLI:                                 ECLI:SK:OSTN:2013:3112011610.2\n\n  Oblasti právnej úpravy:               Trestné právo - Majetok\n\n                                        Trestné právo - Majetok\n\n  Povaha rozhodnutia:                   Potvrdené\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Trenčín na hlavnom pojednávaní konanom dňa 06.09.2013 v Trenčíne samosudkyňou\n\n\tJUDr. Beátou Schmidtovou takto\n\n\n\n\trozhodol:\n\n\n\n\n\n\tr o z h o d o l :\n\n\n\n\tObžalovaný\n\n\tL. O., nar. XX.XX.XXXX v Ilave, trvale bytom Dubnica nad Váhom, U. mieru č. XXX/X\n\n\n\n\tsa podľa § 285 písm. c) Tr. poriadku oslobodzuje spod obžaloby pre prečin poškodenia a zneužitia\n\n\tzáznamu na nosiči informácií podľa § 247 ods. 1 písmeno d) Tr. zákona a prečin poškodzovania\n\n\tcudzích práv podľa § 376 Tr. zákona, ktorého sa mal dopustiť tak, že\n\n\n\n\tdoposiaľ nezisteným spôsobom získal neoprávnený prístup k užívateľským kontám, a to “sonamon“\n\n\tpatriace Soni M. a “gispawn“ patriace poškodenému B. E., ktoré mali vytvorené na internetovom portály\n\n\twww.azet.sk <http://www.azet.sk> na stránke www.pokec.sk <http://www.pokec.sk>, pričom registrácia\n\n\tprebehla u poškodenej Soni M. na nicku “sonamon“ dňa 26.01.2006 z IP adresy 213.151.217.133 a u\n\n\tpoškodeného B. E. na nicku “gispawn“15.10.2004 z IP adresy XXX.XXX.XXX.XX, do ktorých následne\n\n\tv období od 19.05.2009 do 22.05.2009 prihlasoval z IP adries, a to konkrétne na užívateľské konto\n\n\t“sonamon“ dňa 19.05.2009 v čase 21.06 h z IP adresy XX.XXX.XXX.XXX, dňa 20.05.2009 v čase 00.34\n\n\th z IP adresy XX.XXX.XXX.XXX, dňa 20.05.2009 v čase o 01.30 h z IP adresy XX.XXX.XXX.XXX, dňa\n\n\t20.05.2009 v čase o 01.54 h z IP adresy XX.XXX.XXX.XXX, dňa 20.05.2009 v čase o 04.36 h z IP\n\n\tadresy XX.XXX.XXX.XXX, dňa 21.05.2009 v čase o 21.37 h z IP adresy XX.XXX.XX.XXX, dňa\n\n\t21.05.2009 v čase o 21.38 h z IP adresy XX.XXX.XX.XXX, dňa 22.05.2009 v čase o 3.53 h z IP adresy\n\n\tXX.XX.XXX.XXX, dňa 22.05.2009 v čase o 21.44 h z IP adresy XX.XX.XXX.X, dňa 22.05.2009 v čase o\n\n\t21.47 h z IP adresy XX.XX.XXX.X, dňa 22.05.2009 v čase o 21.50 h z IP adresy XX.XX.XXXX.X, dňa\n\n\t22.05.2009 v čase o 21.51 h z IP adresy XX.XX.XXX.X a na užívateľské konto “gispawn“ dňa\n\n\t21.05.2009 v čase o 19.38 h z IP adresy XX.XXX.X.XXX, dňa 21.05.2009 v čase o 22.07 h z IP adresy\n\n\tXX.XX.XXX.XXX, dňa 22.05.2009 v čase o 01.34 h z IP adresy XX.XX.XXX.XXX, dňa 22.05.2009 v\n\n\tčase o 21.56 h z IP adresy XX.XX.XXX.X, dňa 22.05.2009 v čase o 22.06 h z IP adresy XX.XX.XXX.X,\n\n\tkde po takomto prihlásení získal neoprávnene prístup k počítačovým dátam uchovávaných v osobných\n\n\tprofiloch oboch poškodených, pričom zmenil heslá do obidvoch užívateľských kont “sonamon“ a\n\n\t“gispawn“ a z tohto dôvodu sa poškodená A. M. od 19.05.2009 nemohla prihlásiť na svoje konto\n\n\t“sonamon“ a to ani po opakovaných pokusoch, pričom L. O. v mene A. M. rozposielal jej známym rôzne\n\n\temaily, v ktorých uviedol, že ukončuje spoluprácu so zákazníkmi a aby jej priatelia už na toto konto\n\n\tnepísali, a taktiež ani poškodený B. E. sa od 21.05.2009 nemohol prihlásiť na svoje konto “gispawn“ a\n\n\tto ani po opakovaných pokusoch,\n\n\n\n\tpretože nebolo dokázané, že skutok spáchal obžalovaný.\n\n\n\n\to d ô v o d n e n i e :\n\n\n\n\tOkresný súd Trenčín na hlavnom pojednávaní zistil skutkový stav veci tak, ako je uvedený vo výrokovej\n\n\tčasti tohto rozsudku.\n\n\n\n\tObžalovaný L. O. na hlavnom pojednávaní poprel spáchanie skutku, nakoľko nie je tak technicky\n\n\tzdatný, aby sa dopustil skutku, ktorý sa mu kladie za vinu a poukázal, že v súčasnosti sa živí\n\n\tmanuálnou prácou. Uviedol, že k jeho počítaču mali prístup viaceré osoby, napr. jeho bratia a sestra, či\n\n\tkamaráti, pričom počítač nebol chránený prístupovým heslom. Poukázal tiež, že aj napriek poznaniu IP\n\n\tadries, z ktorých sa prihlasovalo na predmetné kontá svedkov - poškodených, nebolo preukázané, že\n\n\tpredmetné prihlásenia boli realizované z jeho počítača, resp. obžalovaným osobne, nakoľko v tom čase\n\n\tsa na internet pripájal prostredníctvom wifi siete, ktorej prihlasovacie heslo bolo v názve siete, a teda\n\n\tktokoľvek sa mohol prihlásiť cez jeho wifi sieť. Wifi sieť bolo možné zachytiť aj mimo jeho obydlia, napr.\n\n\tvonku na parkovisku, pričom spôsob prihlasovania poznala aj svedkyňa L. O.. Vo vzťahu k svedkyni L.\n\n\tO. vypovedal, že sa rozišli na jeseň roku 2009, avšak v dobrom. Nemali medzi sebou žiadne konflikty.\n\n\tRozchod však inicioval on. Výpoveď svedkyne L. O. z prípravného konania považuje za klamstvo.\n\n\tPotvrdil však konflikt so J. O., sestrou svedkyne.\n\n\n\n\tSvedkyňa - poškodená A. M. v prípravnom konaní vypovedala, že si zriadila na portály Azet.sk\n\n\temailovú schránku s názvom “sonamon“, ktorú využívala na súkromné i pracovnú účely. Asi dňa\n\n\t18.05.2009 dostala email od L. O., členky jej obchodnej skupiny. Po jeho otvorení sa na obrazovke\n\n\tzobrazila akoby úvodná stránka portálu Azet.sk s výzvou na prihlásenie, a preto sa opätovne prihlásila.\n\n\tNeskôr sa bez problémov z emailu odhlásila. Dňa 19.05.2009 sa s pôvodným heslom už nemohla na\n\n\temail prihlásiť. Od spoločnosti Azet.sk si vyžiadala heslo. Po prihlásení zistila, že všetky emaily aj s\n\n\túdajmi boli zmazané. Následne jej prišiel email s ponukou, že ak chce svoje emaily späť, má zaplatiť\n\n\tdosť vysokú čiastku. S odosielateľom tejto ponuky komunikovala emailom, avšak už ich všetky\n\n\tvymazala. Kontaktovala L. O., ktorá jej oznámila, že uvedený útok spáchal jej bývalý priateľ L. O., ktorý\n\n\tzískal prístup do emailu L. O. a rozposielal jej známym emaily lákajúce na jej fotky. Svedkyňu -\n\n\tpoškodenú kontaktovali jej známi a členky obchodnej skupiny s tým, že im od poškodenej prichádzajú\n\n\temaily o ukončení obchodnej spolupráce a aby poškodenej už na jej email nepísali. Preto kontaktovala\n\n\tpolíciu. Odvtedy nezaznamenala žiadne zásahy. Uvedeným konaním jej nevznikla žiadna škoda. Mala\n\n\tlen obavu zo zneužitia získaných údajov. Preto si neuplatnila nárok na náhradu škody.\n\n\n\n\tSvedok - poškodený Jozef E. v prípravnom konaní vypovedal, že približne v roku 2005 si zriadil cez\n\n\tportál Azet.sk emailovú schránku, kde mal uložené všetky osobné a firemné údaje ako aj rôzne heslá. V\n\n\tpolovici mesiaca máj 2009 mu od odosielateľa katrinuXX@gmail.com <mailto:katrinuXX@gmail.com>\n\n\tdošiel mail. Po jeho otvorení sa mu zobrazil nápis, že sa stal obeťou phishingu, ktorý ignoroval. Od\n\n\t21.05.2009 sa však nemohol, a to ani po opakovaných pokusoch, prihlásiť do svojho emailu. Následne\n\n\tzistil, že jeho prihlasovacie údaje boli zmenené, a preto ho nechal administrátorom zablokovať. Pred\n\n\tzablokovaním boli však z jeho emailovej schránky odoslané jeho priateľom správy, napr. že kupuje\n\n\taminokyseliny a ako dôkaz boli súčasťou správ faktúry o kúpe vitamínových doplnkov. K svojmu emailu\n\n\tmal vytvorený záložný email, na ktorý mu boli zaslané údaje o zmenách prihlasovacích údajov, čo mu\n\n\tumožnilo sa opätovne prihlásiť a zmeniť prihlasovacie údaje, avšak informáciu, že zmenil prihlasovacie\n\n\túdaje bola zaslaná aj obžalovanému, keďže si tiež zadal svoj email, na ktorý sa mu posielali správy o\n\n\tzmene prihlasovacích údajov. Potom sa asi dve hodiny obaja na email prihlasovali a menili\n\n\tprihlasovacie údaje. O tom, že za útokom stál Lukáš O. sa dozvedel od priateliek zo Súče. Tie však\n\n\tútok na ich emaily na polícii nenahlásili. Svedok - poškodený kontaktoval L. O., ktorá mu oznámila, že\n\n\tsa už s L. O. rozišla, ale bojí sa ho, lebo sa jej vyhrážal pomstou za rozchod. Preto si svedok -\n\n\tpoškodený myslí, že obžalovaný zistil jeho emailovú adresu, po tom ako získal prístup do emailového\n\n\tkonta L. O., keďže poškodený a L. O. mali na seba emailové kontakty navzájom uložené v zozname\n\n\tpriateľov. Nové konto si nemusel zriadiť, keďže sa mu podarilo zo svojho emailu odstrániť z nastavenia\n\n\temail obžalovaného, a preto už obžalovanému neboli zasielané informácie o zmenách prihlasovacích\n\n\túdajov. Žiadny ďalší útok na svoj email už nezaznamenal. Uvedeným konaním mu nevznikla žiadna\n\n\tškoda. Mal len obavu zo zneužitia získaných údajov. Preto si neuplatnil nárok na náhradu škody.\n\n\n\n\tSvedkyňa L. O. v prípravnom konaní vypovedala, že sa začiatkom roka 2009 rozišla s obžalovaným,\n\n\tktorý sa jej po rozchode vyhrážal. Po zmene telefónneho čísla a emailu ju už nekontaktoval.\n\n\tObžalovaný poznal názov jej emailu, keďže spolu emailom komunikovali. V emaily mala uložené aj\n\n\tkontakty na A. M., keďže bola členkou jej obchodnej skupiny, aj B. E., v ktorého krčme v Dolnej Súči\n\n\tpracovala. Po rozchode jej obžalovaný prezradil, že získal heslo do jej konta. Niekedy v polovici roka\n\n\t2009 ju kontaktovala A. M. ohľadom emailov, ktoré svedkyne - poškodenej od nej prichádzali.\n\n\tKontaktoval ju aj poškodený B. E., ktorému povedala, že za útokom na jeho email je obžalovaný.\n\n\tUviedla, že L. O. získal prístup aj ku kontám jej dvoch priateliek. Tie však políciu nekontaktovali.\n\n\tDodala, že sa bojí, že ju bude obžalovaný opäť kontaktovať a vyhrážať sa jej.\n\n\n\n\tSúdom pribratý odborný konzultant, Ing. Eduard Jenčo, MBA., vo svojom písomnom vyjadrení uviedol,\n\n\tže z dôkazov zadovážených v prípravnom konaní nie je preukázané, že sa niekto nabúral do kont\n\n\tsvedkov - poškodených A. M. a B. E., zmenil ich prístupové heslá, a z ich emailov odoslal emailové\n\n\tsprávy. Taktiež neboli identifikované zariadenia, z ktorých mal byť spáchaný uvedený skutok, pričom\n\n\todborný konzultant poukázal, že na identifikáciu zariadenia by bolo potrebné zabezpečiť logové\n\n\tzáznamy zo spoločnosti Azet.sk, z ktorých by sa identifikovali IP adresy a na ich základe by sa vyžiadali\n\n\tzáznamy poskytovateľa pripojenia k internetu. Následne by sa vyhotovil znalecký posudok k obsahu,\n\n\tautenticite a identifikácii odosielateľa emailových správ zo schránok poškodených, pričom by bolo\n\n\tpotrebné tiež zabezpečiť od obžalovaného počítačové údaje z jeho jednotiek výpočtovej techniky a\n\n\tďalším znaleckým posudkom zistiť aj typ šírenia dátového signálu z internetového pripojenia\n\n\tregistrovaného na obžalovaného, spôsob a rozsah jeho zabezpečenia a ustáliť okruh osôb, ktoré\n\n\tinternetové pripojenie registrované na obžalovaného používali ako aj preukázať, že z jednotiek\n\n\tvýpočtovej techniky obžalovaného došlo k pripojeniu na kontá poškodených v čase spáchania skutku.\n\n\tKeďže uvedené úkony neboli v prípravnom konaní realizované, odborný konzultant dospel k záveru, že\n\n\tnemožno žiadnym spôsobom identifikovať zariadenie alebo zariadenia, z ktorých mal dôjsť k spáchaniu\n\n\tskutku.\n\n\n\n\n\n\tZ vytlačeného obsahu internetovej stránky obžalovaného ( č.l. 64-74 ) vyplynulo, že obžalovaný\n\n\tprevádzkuje internetovú stránku lukasprelovsky.sk venovanú okrem iného aj hackerskej činnosti.\n\n\n\n\tZ vytlačených stránok z internetovej stránky Azet.sk predložených obžalovaným v prípravnom konaní (\n\n\tč.l. 75-78 ) obžalovaný poukazuje, že internetové meno “gispawn“ na portáli Azet.sk neexistuje, a preto\n\n\tz uvedeného dôvodu nemohlo byť ani zablokované a užívateľské meno “sonamon“ bolo na portály\n\n\tAzet.sk registrované dňa 10.08.2011 a nebolo zablokované, inak by sa zobrazilo hlásenie o\n\n\tzablokovaní užívateľského účtu.\n\n\n\n\tVzhľadom na vyššie uvedené súd po vykonanom dokazovaní, po zhodnotení všetkých dôkazov\n\n\tzískaných zákonným spôsobom, podľa svojho vnútorného presvedčenia založeného na starostlivom\n\n\tuvážení všetkých okolností prípadu, jednotlivo i v ich súhrne, nezávisle od toho, kto ich obstaral, s\n\n\tkonštatovaním, že nie je možné vykonať na hlavnom pojednávaní žiadne ďalšie dôkazy, ktoré nenavrhli\n\n\tani procesné strany, mal za preukázané, že nebolo dokázané, že skutok, pre ktorý je obžalovaný\n\n\tstíhaný, spáchal obžalovaný.\n\n\n\n\tV predmetnej veci boli dôkazmi viny obžalovaného Lukáša O. výpovede svedkov - poškodených A. M. a\n\n\tB. E. a svedkyne L. O., pričom vo výpovedi poškodeného B. E. došlo k chybe pri vyhotovení zápisnice\n\n\to jeho výsluch, keď sa v zápisnici objavuje tak názov emailu poškodeného a@b.c <mailto:a@b.c> ako\n\n\taj názov a@b.c <mailto:a@b.c>, avšak tak zo skutku uvedeného v obžalobe ako aj z úkonov\n\n\tvykonaných pred začatím trestného stíhania ( úradný záznam o požadovaní informácie od B. E. zo dňa\n\n\t05.06.2009, poskytnutie informácie spoločnosťou Azet.sk, a.s. o používateľovi gispawn zo dňa\n\n\t18.06.2009 ) vyplýva, že správny názov emailu poškodeného B. E. je a@b.c <mailto:a@b.c>, teda\n\n\temail registrovaný na portáli Azet.sk.\n\n\n\n\tV konaní bolo preukázané, že stíhaný skutok sa stal, a to výpoveďami oboch svedkov poškodených,\n\n\tktorí podrobne popísali priebeh jednotlivých „útokov“ na ich emailové účty. Spáchanie stíhaného skutku\n\n\tje podložené aj úkonmi vykonanými pred začatím trestného stíhania, a to poskytnutie informácie\n\n\tspoločnosťou Azet.sk, a.s. ku kontám gispawn zo dňa 18.06.2009 a sonamon zo dňa 19.06.2009 ( bola\n\n\tpreukázaná existencia uvedených emailových účtov v čase útoku ) a identifikácia IP adries\n\n\tposkytnutých spoločnosťou A. Telecom, a.s. zo dňa 19.07.2009 ( podľa zaznamenaných časových\n\n\túdajov a IP adries bolo možné rozlíšiť prihlásenie sa svedkov - poškodených a útočníka/útočníkov na\n\n\tpredmetné emaily ), ktoré tvorili dostatočný podklad pre začatie trestného stíhania. Preto súd považuje\n\n\tobranu obžalovaného z prípravného konania, keď predložil vytlačené stránky portálu Azet.sk k\n\n\tužívateľským menám gispawn a sonamon ( č.l. 75-78 ) za nedostatočnú a nepreukazujúcu, že sa\n\n\tskutok nestal. Avšak podľa názoru súdu nebolo preukázané, že skutok spáchal obžalovaný.\n\n\n\n\tV prípade, ak majú slúžiť výpovede oboch poškodených podporené výpoveďou svedkyne Lenky O. a\n\n\tposkytnutými informáciami od spoločností Azet.sk, a.s. a Slovak Telecom, a.s., ako dôkazy\n\n\tpreukazujúce vinu obžalovaného bez ďalších priamych a podporných dôkazov, musia spoločne tvoriť\n\n\tjasný, logický, presvedčivý, vierohodný celok, ktorý nesmie byť inými dôkazmi spochybniteľný. Podľa\n\n\tnázoru súdu tieto vyššie uvedené dôkazy predmetné atribúty preukázateľne nespĺňali, keďže spáchanie\n\n\tskutku obžalovaným bolo spochybnené vyjadrením odborného konzultanta, ktorý konštatoval, že na\n\n\tzáklade v spise zadokumentovaných dôkazov nie je možné žiadnym spôsobom identifikovať zariadenie\n\n\talebo zariadenia, z ktorých malo dôjsť k spáchaniu skutku v zmysle obžaloby, čím vznikla pochybnosť o\n\n\tvine obžalovaného, keďže podľa názoru súdu tak nebolo ani možné identifikovať osobu, ktorej\n\n\tzariadenie alebo zariadenia, z ktorých bol vedené útoky, patria. Súd je toho názoru, že orgány činné v\n\n\ttrestnom konaní nevykonali všetky dôkazy, ktorými by náležite a bez pochybností zistili skutkový stav a\n\n\tidentifikovali osobu páchateľa, najmä prostredníctvom identifikovania zariadenia, z ktorého mal byť\n\n\tskutok spáchaný a zistenia jeho užívateľa, ako aj vykonaním úkonov s cieľom potvrdiť alebo vylúčiť\n\n\tspáchanie skutku obžalovaným, a to znaleckým skúmaním techniky a typu pripojenia na internet, ktorý\n\n\tobžalovaný využíval.\n\n\n\n\tZ požiadavky náležitého zistenia skutkového stavu veci vyplýva, že orgány činné v trestnom konaní\n\n\tsamy určujú mieru dokazovania, ktoré musia v konaní vykonať, aby bola táto požiadavka splnená.\n\n\tOrgány činné v trestnom konaní musia vykonať také dôkazy, ktoré zabezpečia náležité zistenie\n\n\tskutkového stavu veci bez dôvodných pochybností tak, aby bolo možné vo veci spravodlivo rozhodnúť,\n\n\tpričom musia s rovnakou starostlivosťou objasňovať okolnosti svedčiace proti obžalovanému, ako aj\n\n\tokolnosti, ktoré svedčia v jeho prospech. Ak vykonané dôkazy v konaní pred súdom nebudú stačiť na\n\n\tuznanie viny obžalovaného a ak nebude možné vykonať iné dôkazy s cieľom vyvrátiť dôvodné\n\n\tpochybnosti, je nevyhnutné, pri rešpektovaní zásady in dubio pro reo, obžalovaného spod obžaloby\n\n\toslobodiť. Z toho vyplýva, že dôvodné pochybnosti v predmetnej trestnej veci sa vzťahujú nielen na\n\n\totázku viny obžalovaného, ale aj na možnosť obstarania a vykonania ďalších dôkazov, ktoré by tento\n\n\tskutkový stav, resp. vykonané dokazovanie zmenili.\n\n\n\n\tVzhľadom na všetky vyššie uvedené skutočnosti zistil súd dôvod na oslobodenie obžalovaného spod\n\n\tobžaloby, pretože nebolo dokázané, že stíhaný skutok spáchal obžalovaný.\n\n\n\n\tS predmetným trestným konaním nebolo spojené konanie o náhrade škody, tzv. adhézne konanie,\n\n\tkeďže si žiadny z poškodených neuplatnil nárok na náhradu škody.\n\n\n\n\tPoučenie:\n\n\n\n\n\n\tProti tomuto rozsudku je možné podať odvolanie do 15 (pätnástich) dní od jeho oznámenia\n\n\tprostredníctvom Okresného súdu Trenčín na Krajský súd v Trenčíne. Právo podať odvolanie\n\n\tneprináleží tomu, kto sa tohto práva už výslovne vzdal.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}