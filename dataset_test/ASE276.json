{"sud_guid": "", "sud_typ": "", "sud_nazov": "Okresný súd Topoľčany", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/86/2013", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Topoľčany\n\n  Spisová značka:                       1T/86/2013\n\n  Identifikačné číslo súdneho spisu:    4613010291\n\n  Dátum vydania rozhodnutia:            12.02.2014\n\n  Meno a priezvisko sudcu, VSÚ:         Mgr. Miroslava Šúleková\n\n  ECLI:                                 ECLI:SK:OSTO:2014:4613010291.2\n\n  Oblasti právnej úpravy:               Trestné právo - Majetok\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Topoľčany, v senáte zloženom z predsedníčky senátu Mgr. Miroslavy Šúlekovej a\n\n\tprísediacich členov senátu Ing. Janky Kolekovej a Evy Gutwaldovej v trestnej veci proti obž. V. X. pre\n\n\tprečin neoprávneného vyrobenia a používania platobného prostriedku, elektronických peňazí alebo inej\n\n\tplatobnej karty podľa § 219 ods. 1 Trestného zákona, na hlavnom pojednávaní konanom dňa\n\n\t12.02.2014 takto\n\n\n\n\tr o z h o d o l :\n\n\n\n\tObžalovaný :\n\n\n\n\tV. X. , nar. XX.XX.XXXX v B., trvale bytom B., P. č. 9, nezamestnaný, t.č. vo výkone trestu odňatia\n\n\tslobody v ÚVTOS Leopoldov, rozvedený,\n\n\n\n\tj e v i n n ý , ž e :\n\n\n\n\tdňa 07.03.2011 v čase o 17:18:16 hodine prihlásil z presne nezisteného miesta z IP adresy\n\n\tXXX.XXX.XX.XXX cez internet banking a prostredníctvom elektronického bankovníctva internet banking\n\n\tvykonal dňa 07.03.2011 o 17:35:15 hodine neoprávnený prevod finančných prostriedkov vo výške 995,-\n\n\tEur z účtu číslo XXXXXXXXXX/XXXX, vedenom vo VÚB, a.s. pobočka Topoľčany, ktorý patrí klientovi\n\n\tF. B. na účet číslo XXXXXXXXXX/XXXX, ktorého majiteľkou je V. K., nar. XX.XX.XXXX, bytom B., bez\n\n\tadresy, pričom uvedený prevod bol potvrdený Grid kartou a následne dňa 08.03.2011 V. K. v B. v\n\n\tpobočke VÚB, a.s. v Schoping palace, Cesta na Senec číslo 2 uskutočnila z účtu číslo\n\n\tXXXXXXXXXX/XXXX, ktorý si založila na požiadanie obvineného, hotovostný výber vo výške 987,- Eur\n\n\tpo odrátaní poplatkov, peniaze následne odovzdala obvinenému, ktorý jej za výber peňazí vyplatil\n\n\todmenu vo výške 100,- Eur, následne obvinený dňa 08.03.2011 v presne nezistenom čase z presne\n\n\tnezisteného miesta neoprávnene, prostredníctvom elektronického bankovníctva internet banking\n\n\tuskutočnil bezhotovostný prevod peňazí z bankového účtu číslo XXXXXXXXXX/XXXX, vedenom vo\n\n\tVÚB, a.s., pobočka Topoľčany, patriaceho klientovi F. B., nar. XX.XX.XXXX, na účet Československej\n\n\tobchodnej banky číslo XXXXXXXX/XXXX, ktorého majiteľom je spoločnosť Telefónica O2 Bratislava,\n\n\tako platbu vo výške 20,- Eur, čím poškodenému F. B. spôsobil celkovú škodu vo výške 1.015,- Eur,\n\n\n\n\tt e d a :\n\n\n\n\t- neoprávnene si obstaral platobný prostriedok na účel použiť ho ako pravý a na taký účel ho použil,\n\n\n\n\tt ý m s p á c h a l :\n\n\n\n\t- prečin neoprávneného vyrobenia a používania platobného prostriedku, elektronických peňazí alebo\n\n\tinej platobnej karty podľa § 219 ods. 1 Trestného zákona.\n\n\n\n\tPodľa § 44 Tr. zák. súd u p ú š ť a od uloženia súhrnného trestu obžalovanému, pretože považuje\n\n\ttrest uložený mu rozsudkom Okresného súdu Bratislava V. sp. zn. 5T/145/2012 zo dňa 11.01.2013 v\n\n\tspojení s uznesením Krajského súdu v Bratislave sp. zn. 1To/64/2013 zo dňa 26.6.2013 na ochranu\n\n\tspoločnosti a na nápravu obžalovaného za dostatočný.\n\n\n\n\tPodľa § 287 ods. 1 Tr. por. súd ukladá obžalovanému, aby nahradil poškodenému F. B., nar.\n\n\tXX.XX.XXXX , bytom V. 104, škodu vo výške 1.015,- Eur.\n\n\n\n\to d ô v o d n e n i e :\n\n\n\n\tOkresná prokurátorka v Topoľčanoch podala na tunajšom súde dňa 13.11.2013 obžalobu na\n\n\tobvineného V. X. pre prečin neoprávneného vyrobenia a používania platobného prostriedku,\n\n\telektronických peňazí alebo inej platobnej karty podľa § 219 ods. 1 Tr. zák. na skutkovom základe\n\n\tobžaloby sp. zn. Pv 275/2011.\n\n\tObžalovaný na hlavnom pojednávaní urobil vyhlásenie podľa § 257 ods. 1 písm. b/ Tr. por., teda, že\n\n\tje vinný zo spáchania skutku uvedeného v obžalobe a keďže na otázky uvedené v § 333 ods. 3 písm.\n\n\tc/, d/, f/, g/ a h/ Tr. por. odpovedal „áno“, súd jeho vyhlásenie podľa § 257 ods. 7 Tr. por. prijal a\n\n\tzároveň podľa § 257 ods. 8 Tr. por. vyhlásil, že dokazovanie v rozsahu, v akom obžalovaný priznal\n\n\tspáchanie skutku sa nevykoná a vykoná dôkazy súvisiace s výrokom o treste, náhrade škody a\n\n\tochrannom opatrení.\n\n\tSúd na hlavnom pojednávaní vykonal dokazovanie prečítaním a oboznámením listinných dôkazov, a to\n\n\tnajmä znaleckého posudku znalca z odboru zdravotníctvo a farmácia, odvetvie psychiatria MUDr.\n\n\tEduarda Višňovského, správ o povesti obžalovaného, odpisu z registra trestov a obsahu pripojených\n\n\tspisov.\n\n\n\n\tZo znaleckého posudku MUDr. Eduarda Višňovského vyplýva, že obžalovaný je chorobne závislý od\n\n\tviacerých psychoaktívnych látok, aktuálne vynútene abstinuje, keďže je vo výkone trestu odňatia\n\n\tslobody. V minulosti absolvoval množstvo ústavných aj ambulantných liečení, k liečbe nie je\n\n\tmotivovaný, jeho liečba nie je indikovaná a nie je ani potrebné skúmať jeho duševný stav dvoma\n\n\tznalcami z odvetvia psychiatria.\n\n\tObžalovaný v súčasnosti vykonáva trest odňatia slobody v ÚVTOS a ÚVV Leopoldov, odkiaľ je\n\n\thodnotený kladne, z odpisu z registra trestov ako aj z obsahu pripojených spisov vyplýva, že v\n\n\tposledných 10 rokoch bol viackrát súdne trestaný.\n\n\tNaposledy bol rozsudkom Okresného súdu Bratislava 5 sp. zn. 5T/145/2012 zo dňa 11.1.2013 v\n\n\tspojení s uznesením Krajského súdu v Bratislave sp. zn. 1To/64/2013 zo dňa 26.6.2013 uznaný vinným\n\n\tz prečinu nadržovania podľa § 339 ods. 1 Tr. zák. a z prečinu krivej výpovede a krivej prísahy podľa §\n\n\t346 ods. 2 Tr. zák. a bol mu uložený súhrnný trest odňatia slobody v trvaní 5 rokov nepodmienečne a\n\n\tna výkon trestu bol zaradený do ústavu na výkon trestu so stredným stupňom stráženia. Súd zároveň\n\n\tzrušil výrok o treste uloženom obžalovanému za zločin podľa § 172 ods. 1 Tr. zák. rozsudkom\n\n\tOkresného súdu Bratislava 3 sp. zn. 46T/119/2011 zo dňa 7.2.2012, ktorý v ten istý deň nadobudol\n\n\tprávoplatnosť.\n\n\n\n\tV danom prípade prichádzalo do úvahy uloženie súhrnného trestu, keďže obžalovaný spáchal trestný\n\n\tčin skôr, ako bol okresným súdom vyhlásený odsudzujúci rozsudok za iný jeho trestný čin. Súd pri\n\n\túvahách o určení druhu trestu a jeho výmery prihliadol na spôsob spáchania činu a jeho následok, na\n\n\tzavinenie, pohnútku, na osobu obžalovaného, jeho pomery a možnosť jeho nápravy, zistil poľahčujúcu\n\n\tokolnosť a to, že sa k spáchaniu trestného činu priznal a oľutoval ho, zistil priťažujúcu okolnosť a to, že\n\n\tspáchal viac trestných činov.\n\n\tS prihliadnutím na všetky skutočnosti, na ktoré je povinný prihliadnuť pri určení druhu trestu a jeho\n\n\tvýmery, súd od uloženia súhrnného trestu podľa § 44 Tr. zák. upustil, pretože považuje trest, ktorý bol\n\n\tobžalovanému uložený rozsudkom Okresného súdu Bratislava 5 sp. zn. 5T/145/2012 zo dňa 11.1.2013\n\n\tv spojení s uznesením Krajského súdu v Bratislave sp. zn. 1To/64/2013 zo dňa 26.6.2013 vo výmere 5\n\n\trokov na ochranu spoločnosti a na nápravu obžalovaného za dostatočný.\n\n\tPoškodený F. B. v prípravnom konaní riadne a včas uplatnil nárok na náhradu škody, obžalovaný\n\n\tprehlásil, že škodu je ochotný uhradiť, preto súd uložil obžalovanému, aby poškodenému nahradil\n\n\tškodu podľa ním uplatneného nároku, teda vo výške 1.015 eur.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie do 15 dní odo dňa jeho oznámenia prostredníctvom\n\n\ttunajšieho súdu na Krajský súd v Nitre. Oznámením rozsudku je jeho vyhlásenie v prítomnosti toho,\n\n\tkomu treba rozsudok doručiť. Ak sa rozsudok vyhlásil v neprítomnosti takejto osoby, oznámením je až\n\n\tdoručenie rozsudku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}