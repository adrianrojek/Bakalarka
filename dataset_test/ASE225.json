{"sud_guid": "", "sud_typ": "", "sud_nazov": "Okresný súd Levice", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/69/2014", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Levice\n\n  Spisová značka:                       1T/69/2014\n\n  Identifikačné číslo súdneho spisu:    4314011000\n\n  Dátum vydania rozhodnutia:            17.12.2014\n\n  Meno a priezvisko sudcu, VSÚ:         JUDr. Ľuboš Baka\n\n  ECLI:                                 ECLI:SK:OSLV:2014:4314011000.1\n\n  Oblasti právnej úpravy:               Trestné právo - Iné práva a slobody\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Levice v konaní pred samosudcom JUDr. Ľubošom Bakom v trestnej veci proti\n\n\tobvinenému K. H. pre zločin rozširovania detskej pornografie podľa § 369 odsek 1 Trestného\n\n\tzákona a prečin prechovávania detskej pornografie podľa § 370 Trestného zákona na verejnom\n\n\tzasadnutí konanom dňa 17.12.2014 o návrhu na schválenie dohody o vine a treste takto\n\n\n\n\tr o z h o d o l :\n\n\n\n\tObvinený\n\n\n\n\n\n\tK. H. , narodený XX.XX.XXXX v L.,\n\n\ttrvale bytom I. X. č. XX, okres X.\n\n\n\n\ts a u z n á v a v i n n ý m , ž e:\n\n\tdňa 26.05.2012 o 09.28 h si v mieste trvalého bydliska I. X. č. XX, okres X., prostredníctvom\n\n\tnotebooku, s v tom čase pridelenou IP adresou XXX.XX.XXX.XX:XXXXX založil konto na internetovom\n\n\tportáli azet.sk s názvom „egykiscsaj“, ktoré obsahovalo fotoalbumy s názvom „énnn J“, ktorého\n\n\tobsahom bolo 7 ks fotografií zobrazujúcich neznáme nahé dieťa ženského pohlavia a fotoalbum s\n\n\tnázvom „ja“, ktorého obsahom bolo 10 kusov fotografií toho istého charakteru, pričom k predmetnému\n\n\tkontu znela emailová adresa a@b.c <mailto:a@b.c>, prostredníctvom ktorej prijímal a ďalej rozposielal\n\n\tvideá a fotografie zobrazujúce detskú pornografiu, t.j. súlož a iné sexuálne praktiky s účasťou detí\n\n\tnajmenej 40-tim ďalším neznámym osobám užívateľom internetového portálu azet.sk pod rôznymi\n\n\tužívateľskými menami, pričom tieto pornografické diela v počte najmenej 300 kusov prechovával\n\n\tprostredníctvom úložného priestoru serveru azet.sk, kde mal zriadené užívateľské konto D. a taktiež\n\n\tprostredníctvom pevného počítačového disku s SD pamäťovej karty\n\n\n\n\tt e d a\n\n\n\n\tzadovažoval a inak rozširoval detskú pornografiu a čin spáchal verejne\n\n\tprechovával detskú pornografiu\n\n\n\n\tt ý m s p á c h a l\n\n\n\n\tzločin rozširovania detskej pornografie podľa § 369 odsek 1 Trestného zákona\n\n\tprečin prechovávania detskej pornografie podľa § 370 Trestného zákona\n\n\n\n\tz a t o s a o d s u d z u j e\n\n\tPodľa § 369 odsek 2 Trestného zákona s použitím § 36 písmeno j/, písmeno l/ Trestného zákona, § 37\n\n\tpísmeno h/Trestného zákona, § 38 odsek 2, odsek 3 Trestného zákona, § 41 odsek 1 Trestného\n\n\tzákona na úhrnný trest odňatia slobody v trvaní 3 (tri) roky.\n\n\n\n\tPodľa § 49 odsek 1 písmeno a /Trestného zákona s použitím § 51 odsek 1 Trestného zákona sa výkon\n\n\ttrestu odňatia slobody obvinenému podmienečne odkladá.\n\n\n\n\tPodľa § 51 odsek 2 Trestného zákona sa obvinenému určuje skúšobná doba probačného dohľadu v\n\n\ttrvaní 5 (päť) rokov.\n\n\n\n\tPodľa § 51 odsek 4 písmeno i/Trestného zákona sa obvinenému ukladá povinnosť podrobiť sa v\n\n\tskúšobnej dobe psychoterapii alebo zúčastniť sa na psychologickom poradenstve.\n\n\n\n\tPodľa § 60 odsek 1 písmeno a/Trestného zákona súd obžalovanému ukladá trest prepadnutia veci a to\n\n\tE. zn. E. s.n. XXXXXXPCKXXXVLGBTAXJ a pamäťovej karty 8GB, micro SD, čiernej farby, ktoré sa\n\n\tnachádzajú v úschove na Okresnom riaditeľstve Policajného zboru v Levice.\n\n\n\n\to d ô v o d n e n i e :\n\n\n\n\tDňa 28.10.2014 podal Okresný prokurátor v Leviciach v trestnej veci proti obvinenému K. H. návrh na\n\n\tschválenie dohody o vine a treste pod č. 1 Pv 169/14/4402.\n\n\n\n\tPodľa § 232 a nasl. Trestného poriadku bolo dňa 27.10.2014 vykonané konanie o dohode o vine a\n\n\ttreste medzi prokurátorom Okresnej prokuratúry v Leviciach a obvineným K. H..\n\n\n\n\tObvinený K. H. v zápisnici pred prokurátorom dňa 27.10.2014 priznal spáchanie skutku uvedeného\n\n\tvo výroku tohto rozsudku, ktorý bol právne posúdený ako zločin rozširovania detskej pornografie podľa\n\n\t § 369 odsek 1 Trestného zákona a prečin prechovávania detskej pornografie podľa § 370 Trestného\n\n\tzákona.\n\n\n\n\n\n\tObvinený K. H. na návrh prokurátora okresnej prokuratúry súhlasil s tým, aby ho súd uznal vinným\n\n\tz vyššie uvedeného zločinu rozširovania detskej pornografie a prečinu prechovávania detskej\n\n\tpornografie, uložil mu úhrnný trest odňatia slobody v trvaní 3 (tri) roky s podmienečným odkladom na\n\n\tskúšobnú dobu probačného dohľadu v trvaní 5 (päť) rokov, uložil mu povinnosť podrobiť sa v\n\n\tskúšobnej dobe psychoterapii alebo zúčastniť sa na psychologickom poradenstve a uložil mu trest\n\n\tprepadnutia veci.\n\n\n\n\tPo preskúmaní návrhu a spisového materiálu určil samosudca termín verejného zasadnutia, predvolal\n\n\tobvineného, upovedomil o termíne prokurátora.\n\n\n\n\tPo prednesení návrhu dohody o vine a treste prokurátorom okresnej prokuratúry pod č. 1 Pv\n\n\t169/14/4402 zo dňa 27.10.2014 na verejnom zasadnutí Okresného súdu Levice konanom dňa\n\n\t17.12.2014 odpovedal obvinený K. H. po poučení o svojich právach na všetky otázky samosudcu\n\n\tuvedené v ustanovení § 333 ods. 3 Trestného poriadku kladne.\n\n\n\n\tOkresný súd na verejnom zasadnutí zistil, že dohoda o vine a treste uzavretá medzi Okresnou\n\n\tprokuratúrou Levice a obvineným K. H. bola v súlade s ustanoveniami Trestného poriadku / § 232, §\n\n\t333 ods.3 /, nie je nespravodlivá / § 334 ods.2/, preto ju na verejnom zasadnutí dňa 17.12.2014 schválil\n\n\ta vyhlásil rozsudok tak, ako je uvedený vo výroku tohto rozhodnutia.\n\n\n\n\tPoučenie:\n\n\n\n\n\n\tProti tomuto rozsudku nie je podľa § 334 ods.4 Tr. por. prípustné odvolanie\n\n\tani dovolanie okrem dovolania podľa § 371 ods. l písm. c/ a ods.2 Tr. por.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}