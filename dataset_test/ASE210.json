{"sud_guid": "", "sud_typ": "", "sud_nazov": "Okresný súd Spišská Nová Ves", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/28/2014", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Spišská Nová Ves\n\n  Spisová značka:                       2T/28/2014\n\n  Identifikačné číslo súdneho spisu:    7614010764\n\n  Dátum vydania rozhodnutia:            28.01.2015\n\n  Meno a priezvisko sudcu, VSÚ:         JUDr. Monika Kráľová\n\n  ECLI:                                 ECLI:SK:OSSN:2015:7614010764.1\n\n  Oblasti právnej úpravy:\n\n  Povaha rozhodnutia:\n\n\n\n\n\n\n\n\n\n\tTRESTNÝ ROZKAZ V MENE SLOVENSKEJ REPUBLIKY\n\n\n\n\tOkresný súd Spišská Nová Ves samosudkyňou JUDr. Monikou Kráľovou podľa § 353 ods. 1 Tr. poriadku dňa 28. januára 2015 takto\n\n\n\n\tr o z h o d o l :\n\n\n\n\tObvinený : T. V., nar. XX.XX.XXXX v Y., okres Y., trvale bytom U. Č.. XXX, okres Y., Podľa § 41 ods. 3 Tr. zákona zrušuje - výrok o vine z rozsudku Okresného súdu Žilina sp. zn. 1T 188/2014 zo dňa 17.12.2014, ktorý nadobudol právoplatnosť dňa 17.12.2014, pre prečin podvodu podľa § 221 ods. 1 Tr. zákona spáchaný tým, že: pod zámienkou predaja mobilného telefónu zn. Iphone 5 white 32 GB vylákal za pomoci inzerátu vytvorenom dňa 5.12.2013 z IP adresy 158.193.96.215 Žilina, Vysokoškolákov, Žilinská univerzita zverejnenom na internetovom portáli www.bazos.sk <http://www.bazos.sk> od poškodenej Ing. V. T. sumu 400 €, ktorú mu podľa následnej vzájomnej telefonickej dohody a po zaslaní fiktívnej faktúry previedla prostredníctvom počítača na svojom pracovisku dňa 10.12.2013 na zadané číslo účtu Tatra banky, avšak telefón i napriek opakovaným výzvam a urgenciám jej dodnes nedodal a ani nevrátil peniaze, čím jej spôsobil škodu vo výške 400 €, - výrok o treste, ktorý mu bol uložený podľa § 221 ods. 1 Tr. zákona, 56 ods. 1 Tr. zákona, § 38 ods. 2 Tr. zákona, § 36 písm. l) Tr. zákona, § 37 písm. m) Tr. zákona peňažný trest vo výmere 300 (tristo) eur, a pre prípad, že by výkon peňažného trestu mohol byť úmyselne zmarený, stanovil sa mu náhradný trest odňatia slobody vo výmere 10 (desať) dní, - ako aj ďalšie výroky, ktoré majú v uvedenom výroku o vine svoj podklad a u z n á v a s a z a v i n n é h o , ž e 1/ dňa 11. septembra 2013 ponúkal prostredníctvom inzerátu uverejneného na internetovej stránke www.bazos.sk <http://www.bazos.sk> predaj mobilného telefónu zn. Apple Iphone 5 32 GB biela edícia s krytom Bumber za sumu 400 €, hoci s ním reálne nedisponoval, o tento následne prostredníctvom e-mailu prejavila záujem H. L. (XXXX) a dohodli sa na jeho odpredaji, pričom kupujúcej telefonicky oznámil, že dňa 12. septembra 2013 došlo už k jeho odoslaniu poštovou prepravou, v dôsledku čoho kupujúca previedla na účet obvineného dohodnutú kúpnu cenu, avšak k doručeniu mobilného telefónu nedošlo, naopak obvinený žiadal pod podmienkou jeho doručenia doplatenie ďalšej sumy 30 €, čo kupujúca akceptovala, avšak opätovne k jeho doručeniu nedošlo, čím poškodenej N. L. bola spôsobená škoda vo výške 430 €, 2/ pod zámienkou predaja mobilného telefónu zn. Iphone 5 white 32 GB vylákal za pomoci inzerátu vytvorenom dňa 5.12.2013 z IP adresy 158.193.96.215 Žilina, Vysokoškolákov, Žilinská univerzita zverejnenom na internetovom portáli www.bazos.sk <http://www.bazos.sk> od poškodenej Ing. V. T. sumu 400 €, ktorú mu podľa následnej vzájomnej telefonickej dohody a po zaslaní fiktívnej faktúry previedla prostredníctvom počítača na svojom pracovisku dňa 10.12.2013 na zadané číslo účtu Tatra banky, avšak telefón i napriek opakovaným výzvam a urgenciám jej dodnes nedodal a ani nevrátil peniaze, čím jej spôsobil škodu vo výške 400 €, t e d a v bodoch 1/ a 2/ pokračovacím konaním na škodu cudzieho majetku seba obohatil tým, že uviedol niekoho do omylu a spôsobil tak na cudzom majetku malú škodu, č í m s p á ch a l v bodoch 1/ a 2/pokračovací prečin podvodu podľa § 221 ods. 1 Tr. zákona a z a t o m u u k l a d á Podľa § 221 ods. 1 Tr. zákona s použitím § 41 ods. 3 Tr. zákona, § 56 ods. 1, 2 Tr. zákona spoločný peňažný trest vo výmere 350 € (tristopäťdesiat eur). Podľa § 57 ods. 3 Tr. zákona ustanovuje pre prípad, že by výkon peňažného trestu mohol byť úmyselne zmarený, náhradný trest odňatia slobody v trvaní 1 (jedného) mesiaca.\n\n\n\n\tPoučenie:\n\n\n\n\n\n\tProti tomuto trestnému rozkazu môže podať obvinený a osoby, ktoré sú oprávnené podať v jeho prospech odvolanie, ako aj prokurátor odpor do 8 (osem) dní od jeho doručenia na Okresný súd Spišská Nová Ves. Ak proti trestnému rozkazu bol v lehote podaný odpor, samosudca nariadi vo veci hlavné pojednávanie. Prednesením obžaloby prokurátorom na hlavnom pojednávaní sa trestný rozkaz ruší. Ak sa v určenej lehote nepodá odpor, trestný rozkaz sa inak stane právoplatným a vykonateľným. Pri výroku o náhrade škody, ktorým bola priznaná náhrada škody, môže poškodený podať odpor; ak poškodený podal odpor, trestný rozkaz sa ruší vo výroku o náhrade škody. Samosudca odkáže uznesením poškodeného na občianske súdne konanie, prípadne na konanie pred iným príslušným orgánom. Rovnako sa postupuje aj vtedy, ak odpor proti výroku o náhrade škody podá iná oprávnená osoba. Obvinený a osoby, ktoré sú oprávnené podať v prospech obvineného odvolanie, poškodený, zúčastnená osoba, ako aj prokurátor sa môžu výslovným vyhlásením vzdať práva podať odpor a okrem poškodeného môžu výslovným vyhlásením vziať podaný odpor späť, a to až do vtedy, kým prokurátor neprednesie na hlavnom pojednávaní obžalobu. Osoba, ktorá je oprávnená podať v prospech obvineného odvolanie, môže vziať podaný odpor späť len s jeho výslovným súhlasom.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}