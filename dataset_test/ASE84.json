{"sud_guid": "", "sud_typ": "", "sud_nazov": "Okresný súd Piešťany", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "8T/32/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Piešťany\n\nSpisová značka:                      8T/32/2017\n\nIdentifikačné číslo súdneho spisu:   2517010250\n\nDátum vydania rozhodnutia:           11. 09. 2017\n\nMeno a priezvisko sudcu, VSÚ:        JUDr. Andrea Kondllová\n\nECLI:                                ECLI:SK:OSPN:2017:2517010250.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Piešťany samosudkyňou JUDr. Andreou Kondllovou, v trestnej veci proti obvinenému Š.\n\n\tS., pre pokračovací prečin rozširovania detskej pornografie podľa § 369 odsek 1 Trestného zákona, na\n\n\tverejnom zasadnutí konanom dňa 11.09.2017 takto,\n\n\n\n\trozhodol:\n\n\n\n\n\n\tPodľa § 334 odsek 4 Trestného poriadku súd s ch v a ľ u j e dohodu o vine a treste uzavretú medzi\n\n\tprokurátorom Okresnej prokuratúry Piešťany a obvineným Š. S. dňa 17.08.2017, sp. zn. Pv 19/17/2204\n\n\ta potvrdzuje ju v tomto znení:\n\n\n\n\tObvinený\n\n\n\n\tŠ. S., nar. XX.XX.XXXX v Z., trvale bytom J. Č.. XXX,\n\n\n\n\tsa uznáva za vinného,že\n\n\n\n\t1/ dňa 10.10.2016 v čase o 23:46 hodine v obci J. v rodinnom dome na G. ulici číslo XXX/\n\n\tXXX z doposiaľ nestotožneného zariadenia pripojeného na internet z IP adresy XXX.XXX.XXX.XXX\n\n\tprostredníctvom internetovej služby Facebook Messenger z používateľského konta s názvom „S..B.\"\n\n\tzaslal na používateľské konto s názvom „K..Z..X\", patriace K. Z. pripojenej na internet z IP adresy\n\n\tXX.XXX.XX.XX v meste A., fotografiu zobrazujúcu masturbujúce dievča mladšie ako 10 rokov so\n\n\tzáberom na jej obnažené pohlavné orgány, pričom zobrazenia takéhoto charakteru môže vyvolať\n\n\tsexuálne uspokojenie inej osoby,\n\n\n\n\t2/ dňa 08.11.2016 v čase o 20:14 hodine v obci J. v rodinnom dome na G. ulici číslo XXX/XXX\n\n\tz doposiaľ z nestotožneného zariadenia pripojeného na internet z IP adresy XXX.XXX.XXX.XXX\n\n\tprostredníctvom internetovej služby Facebook Messenger z používateľského konta s názvom „S..B.\"\n\n\tzaslal na používateľské konto s názvom „P. D.\" patriace P. S., pripojenej na internet z IP adresy\n\n\tXX.XX.XXX.XXX v meste Z., fotografiu zobrazujúca obnažené celé telo dievčaťa mladšieho ako 15 rokov\n\n\tvo vyzývavej sexuálnej polohe, ktorá smerovala k vyvolaniu sexuálneho uspokojenia inej osoby,\n\n\n\n\tteda\n\n\n\n\tv bodoch 1 - 2 rozsudku\n\n\trozširoval detskú pornografiu,\n\n\n\n\tčím s p á ch a l\n\n\n\n\tv bodoch 1 - 2 rozsudku\n\n\tpokračovací prečin rozširovania detskej pornografie podľa § 369 odsek 1 Trestného zákona.\n\n\n\n\tZa to sa\n\n\to d s u dz u j e\n\n\n\n\tPodľa § 369 odsek 1 Trestného zákona s poukazom na § 36 písmeno l) Trestného zákona, § 38 odsek\n\n\t3 Trestného zákona na trest odňatia slobody v trvaní 16 (šestnásť) mesiacov.\n\n\n\n\tPodľa § 49 odsek 1 písmeno a) Trestného zákona sa výkon trestu odňatia slobody podmienečne\n\n\todkladá.\n\n\n\n\n\n\tPodľa § 50 odsek 1 Trestného zákona sa obvinenému určuje skúšobná doba v trvaní 2 (dva) roky.\n\n\n\n\tPodľa § 50 odsek 2 Trestného zákona s poukazom na § 51 odsek 4 písmeno i) Trestného zákona sa\n\n\tobvinenému ukladá povinnosť spočívajúca v príkaze v skúšobnej dobe zúčastniť sa na psychologickom\n\n\tporadenstve.\n\n\n\n\n\n\todôvodnenie:\n\n\n\n\n\n\tDňa 17.08.2017 podala prokurátorka Okresnej prokuratúry v Piešťanoch v trestnej veci obvineného Š.\n\n\tS. návrh na schválenie dohody o vine a treste pod sp. zn. Pv 19/17/2204.\n\n\n\n\tPo preskúmaní návrhu a spisového materiálu určila samosudkyňa termín verejného zasadnutia,\n\n\tpredvolala obvineného a upovedomila o termíne prokurátora.\n\n\n\n\tPo prednesení návrhu dohody o vine a treste prokurátorom Okresnej prokuratúry v Piešťanoch obvinený\n\n\tna verejnom zasadnutí po poučení o svojich právach na otázky samosudkyne uvedené v ustanovení §\n\n\t333 ods. 3 písm. a/ až j/ odpovedal:\n\n\n\n\ta/ Či rozumie podanému návrhu na dohodu o vine a treste,\n\n\todpoveď obvineného: Áno.\n\n\n\n\tb/ Či súhlasí, aby sa jeho trestná vec prejednala touto skrátenou formou, čím sa vzdáva práva na\n\n\tverejný súdny proces,\n\n\todpoveď obvineného: Áno.\n\n\n\n\tc/ Či rozumie, čo tvorí podstatu skutku, ktorý sa mu kladie za vinu,\n\n\todpoveď obvineného: Áno.\n\n\n\n\td/ Či bol ako obvinený poučený o svojich právach, najmä o práve na obhajobu, či mu bola daná možnosť\n\n\tna slobodnú voľbu obhajcu a či sa s obhajcom mohol radiť o spôsobe obhajoby,\n\n\todpoveď obvineného: Áno.\n\n\n\n\te/ Či rozumie podstate konania o návrhu na dohodu o vine a treste,\n\n\todpoveď obvineného: Áno.\n\n\n\n\tf/ Či rozumie právnej kvalifikácii skutku ako trestného činu,\n\n\todpoveď obvineného: Áno.\n\n\n\n\tg/ Či bol oboznámený s trestnými sadzbami, ktoré zákon ustanovuje za trestné činy mu kladené za vinu,\n\n\todpoveď obvineného: Áno.\n\n\n\n\th/ Či sa dobrovoľne priznal a uznal vinu za spáchaný skutok, ktorý sa v návrhu dohody o vine a treste\n\n\tkvalifikuje ako určitý trestný čin,\n\n\todpoveď obvineného: Áno.\n\n\ti/ Či súhlasí s navrhovaným trestom, trest prijíma a v stanovených lehotách sa podriadi výkonu trestu,\n\n\todpoveď obvineného: Áno.\n\n\n\n\tj/ Či si uvedomuje, že ak súd prijme návrh na dohodu o vine a treste a vynesie rozsudok, ktorý nadobudne\n\n\tprávoplatnosť vyhlásením, nebude možné proti tomuto rozsudku podať odvolanie?\n\n\todpoveď obvineného: Áno.\n\n\n\n\tNakoľko obvinený odpovedal na všetky otázky dohody „Áno“, mohla samosudkyňa rozhodovať o skutku,\n\n\tjeho právnej kvalifikácii a primeranosti trestu. Uzavretú dohodu samosudkyňa vyhodnotila ako primeranú\n\n\ta spravodlivú, preto podľa § 334 ods. 4 Trestného poriadku predloženú dohodu schválila a rozhodla tak,\n\n\tako je to uvedené vo výrokovej časti tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie (§ 334 odsek 4 Trestného poriadku). Dovolanie, ako\n\n\tmimoriadny opravný prostriedok je prípustné, iba za podmienky uvedenej v § 371 odsek 1 písmeno c/\n\n\ta odsek 2 Trestného poriadku.\n\n\tRozsudok nadobudol právoplatnosť vyhlásením (§ 334 odsek 5 Trestného poriadku).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}