{"sud_guid": "", "sud_typ": "", "sud_nazov": "Okresný súd Nové Zámky", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/25/2011", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Nové Zámky\n\n  Spisová značka:                       1T/25/2011\n\n  Identifikačné číslo súdneho spisu:    4411010083\n\n  Dátum vydania rozhodnutia:            12.12.2012\n\n  Meno a priezvisko sudcu, VSÚ:         JUDr. Jozef Škvára\n\n  ECLI:                                 ECLI:SK:OSNZ:2012:4411010083.3\n\n  Oblasti právnej úpravy:               Trestné právo - Poriadok vo verejných veciach\n\n  Povaha rozhodnutia:                   Prvostupňové nenapadnuté opravnými prostriedkami\n\n                                        Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Nové Zámky v konaní pred samosudcom JUDr. Jozefom Škvárom v trestnej veci\n\n\tobžalovaného S. Q. pre prečin ohovárania podľa § 373 odsek 1 odsek 2 písmena c, Trestného\n\n\tzákona, na základe obžaloby prokurátora, na hlavnom pojednávaní konanom v Nových Zámkoch dňa\n\n\t12.12.2012 takto\n\n\n\n\tr o z h o d o l :\n\n\n\n\tSúd podľa § 285 písmena c, Trestného poriadku\n\n\n\n\to s l o b o d z u j e\n\n\n\n\tobžalovaného\n\n\tS. Q., nar. XX.X.XXXX bytom M. S., Š. Č.. X\n\n\n\n\tspod obžaloby pre skutok kvalifikovaný obžalobou ako prečin ohovárania podľa § 373 odsek 1 odsek 2\n\n\tpísmena c, Trestného zákona, ktorého sa mal dopustiť tak, že\n\n\tdňa 4.2.2010 v čase o 15.53 hod. zverejnil na internetovej stránke www.nitra.sme.sk\n\n\t<http://www.nitra.sme.sk> v diskusii k článku o G. G. narodenom XX.X.XXXX bytom T. XX, M. S., s\n\n\tnázvom „Miliónový dražobný omyl zruinoval podnikateľa na invalidnom\n\n\tvozíku“ text s nepravdivými údajmi tohto znenia: „Pan redaktor ma malo objektívnych informacii o\n\n\ttomto cloveku, ktory sa s oblubou pasuje za martira. Je to vypocitavy a podla\n\n\tmojich informacii aj ciastočne psychicky naruseny clovek s velkou pasiou poskodzovat slusnych ludi a\n\n\tudavat ich na uradoch. Byvaly aktivny, nesmierne aktivny pracovnik PSVB, udavac. Nie co dodat. Ak by\n\n\tsa dalo zasobnit zlo, bol by to urcite p. G. osobne“.\n\n\n\n\tSúd obžalovaného oslobodzuje, pretože nebolo dokázané, že skutok spáchal obžalovaný.\n\n\n\n\to d ô v o d n e n i e :\n\n\n\n\tNa základe obžaloby, ktorou bolo obžalovanému kladené za vinu, že spáchal horeuvedený skutok\n\n\tkvalifikovaný ako prečin ohovárania podľa § 373 odsek 1 odsek 2 písmena c, Trestného zákona, bolo\n\n\tna hlavnom pojednávaní vykonané dokazovanie výsluchom obžalovaného, poškodeného, svedkov P.\n\n\tQ., L. F., I.. U. B., výsluchom svedkyne - odborníčky I.. F. P., prečítaním výpovedí svedkov L.. L. K. a G.\n\n\tK. a prečítaním spisového materiálu.\n\n\n\n\tObžalovaný spáchanie skutku popieral s tvrdením, že so skutkom nemá nič spoločné a v čase skutku\n\n\tsa nachádzal v Poľsku.\n\n\n\n\tZ vykonaného dokazovania bolo preukázané, že diskusný príspevok uvedený vo výrokovej časti\n\n\trozsudku bol zverejnený dňa 4.2.2010 v čase o 15.53 hod. na internetovej stránke www.nitra.sme.sk\n\n\t<http://www.nitra.sme.sk> k článku „Miliónový dražobný omyl zruinoval podnikateľa na invalidnom\n\n\tvozíku“, ktorý bol uverejnený na uvedenej internetovej stránke dňa 4.2.2010 o 8.00 hod. Ďalej bolo\n\n\tpreukázané, že na predmetnú internetovú stránku bol diskusný príspevok zaslaný z IP adresy\n\n\tpridelenej spoločnosti K., s.r.o. U. 1/XXXX, XXX XX A., konkrétne z hotelovej kaviarne hotela PUK\n\n\tnachádzajúcej sa na Zimnom štadióne v Topoľčanoch, ktorého heslo si môže ktorýkoľvek zákazník\n\n\tvypýtať ústne. Z výpovedi svedka I.. L. K., majiteľa spoločnosti K. s.r.o. vyplýva,\n\n\tže sa nedá zistiť, kto bol v kritickom čase v hotelovej kaviarni cez ich sieť pripojený na internet, pretože\n\n\ttakýchto užívateľov neevidujú.\n\n\n\n\tSpoločnosť Petit press a.s. ktorá prevádzkuje internetovú stránku www.nitra.sme.sk\n\n\t<http://www.nitra.sme.sk> oznámila, že účastník diskusie sa s horeuvedeným diskusným príspevkom\n\n\tprihlásil z emailu P..P. s menom „K.“. Z oznámenia spoločnosti J., s.r.o. bolo oznámené, že emailovú\n\n\tstránku P..P. využíva spoločnosť Q. P..D..G.. S. Q. F. č. XX M. S., I.: XX XXX XXX v podstate od\n\n\t4.1.2006 kedy bola objednaná zákazníkom vrátane e-mailových služieb. Táto spoločnosť nevedela\n\n\tpotvrdiť ani vyvrátiť či dňa 4.2.2010 bol cez IP adresu XX.XXX.XXX.XXX ( ktorá bola pridelená\n\n\tspoločnosti K. s.r.o.) vykonaný prístup k tejto e-mailovej adrese. Zneužitie, či neoprávnený prístup k\n\n\ttejto e-mailovej adrese nebol nahlásený.\n\n\tN. Q. P..D..G.. S. Q., I.: XX XX XX XX mala emailovú adresu aj Q..P..\n\n\n\n\tZo správy spoločnosti Slovak Telekom z 30.4.2010 (čl. 72) vyplývalo, že v databázach spojovacích\n\n\tsystémov spoločnosti Telekom sa nenachádza záznam o používaní IP adresy XX.XXX.XXX.XXX dňa\n\n\t4.2.2010 v čase o 15.53 hod. avšak z oznámenia spoločnosti Slovak Telekom z 14.5.2010 (čl. 74) je\n\n\tuvedené, že po opätovnom preverovaní v databáze systémov Slovak Telekom bolo zistené, že\n\n\thoreuvedená adresa bola 14.2.2010 o 15.53 hod. pridelená C. K. registrovaného zákazníkom K.\n\n\tP..D..G.. U. XXXX/X. Vzhľadom na to, keby mal byť prejednávaný skutok spáchaný súd preveroval u\n\n\tspoločnosti Slovak Telekom uvedenú nezrovnalosť, pričom uvedená spoločnosť dňa 6.8.2012 (čl. 167)\n\n\toznámila, že sa v súčasnosti nedá zistiť, či došlo k pisárskej chybe - preklepe v dátume použitia IP\n\n\tadresy alebo došlo k chybnému zadaniu dátumu použitia IP adresy pri vyhľadávaní v databázach\n\n\tsystému Slovak Telekomu.\n\n\n\n\tPodľa oznámenia Hokejového klubu HC Topoľčany mal dňa 4.2.2010 o 15.00 hod. tréning na ich\n\n\tštadióne v Topoľčanoch Q. Q. M.. X.X.XXXX bytom M. S., Š. X a tréningu sa v uvedený čas zúčastnil.\n\n\tZároveň bolo uvedeným klubom oznámené, že na tréningy sa s menovaným dostavujú striedavo jeho\n\n\tzákonní zástupcovia. Q. Q. M.. X.X.XXXX je synom obžalovaného.\n\n\n\n\tPokiaľ bola na hlavnom pojednávaní vypočutá svedkyňa pracovníčka kaviarne hotela PUK L. F.,\n\n\tpoznala z videnia obžalovaného s tým, že neskoršie sa od kolegýň dozvedela, že chodieva so synom\n\n\tna tréning . Pamätala sa, že mával pri sebe počítač. Od kolegýň sa dozvedela, že na tréningy s tým\n\n\tchlapcom chodievala aj nejaká žena, asi jeho matka. Nepamätala sa, či táto žena používala v kaviarni\n\n\tpočítač.\n\n\n\n\n\n\tObžalovaný preukazoval skutočnosť, že v kritickom čase nemohol byť v kaviarni hotela PUK v\n\n\tTopoľčanoch tým, že predložil výdavkový pokladničný doklad, ktorý vystavil\n\n\t3.2.2010 v Lodži v Poľsku na základe faktúry z 3.2.2010 vystavenej dňa 3.2.2010 firmou Palimex v\n\n\tLodži. Tiež predložil dodací list vystavený dňa 4.2.2010 pre firmu Xray s.r.o. A.. Tiež predložil čestné\n\n\tvyhlásenie U. B., ktorý týmto vyhlásením aj pri výsluchu ako svedok na hlavnom pojednávaní\n\n\tpotvrdzoval, že dňa 4.2.2010 asi o 22.00 hod. mal obchodné stretnutie, kedy bol vystavovaný už\n\n\tspomínaný dodací list pre firmu Xray s.r.o. Obžalovaný predložil tiež potvrdenie o nákupe tovaru od\n\n\tfirmy Palimex v Lodži o tom, že spoločnosť Q. P..D..G.. vykonala dňa 3.2.2010 nákup tovaru, ktorý bol\n\n\t4.2.2010 o 14.00 hod. naložený na transport a odvezený. Obžalovaný tvrdil, že túto prepravu\n\n\tnakúpeného tovaru vykonával sám vozidlom, ktoré používala jeho firma. Preukazoval aj skutočnosť, že\n\n\tnakúpený tovar bol zaevidovaný vo firme Q. (čl. 33).\n\n\n\n\tManželka obžalovaného P. Q. sa nepamätala či bola 4.2.2010 so synom v Topoľčanoch na tréningu.\n\n\tPopierala, že by vedela manželovu internetovú adresu, popierala, že by sa niekedy v kaviarni hotela\n\n\tPUK napojila na internet. Poškodeného nepozná.\n\n\n\n\tPoškodený sa nepoznal s obžalovaným, nepamätal sa, že by sa s ním niekedy stretol, o firme Q. s.r.o.\n\n\tnič nevie.\n\n\n\n\tVo firme Q. s.r.o. pracuje otec obžalovaného avšak podľa tvrdenia obžalovaného nevie robiť na\n\n\tpočítači.\n\n\n\n\tZ vykonaného dokazovania je preukázané, že skutok uvedený v obžalobe sa stal a tento napĺňa\n\n\tvzhľadom na svoj obsah, zákonné znaky skutkovej podstaty prečinu ohovárania podľa § 373 odsek 1\n\n\todsek 2 písmena c, Trestného zákona, pretože sa jednalo o oznámenie nepravdivého údaja, ktorý bol\n\n\tsvojím obsahom spôsobilý značnou mierou ohroziť vážnosť osoby, ktorej sa údaj týkal, u spoluobčanov\n\n\ta v podnikaní a toto sa stalo verejne (na internete, kam má prístup neobmedzený počet osôb).\n\n\n\n\tZ vykonaného dokazovania nebolo jednoznačne bez akejkoľvek pochybnosti preukázané, že skutok\n\n\tspáchal obžalovaný. Obžalovaný predniesol a preukazoval svoju obranu, ktorá nebola žiadnymi\n\n\tkonkrétnymi dôkazom vyvrátená. Skutok mohli spáchať aj iné osoby (napr. manželka alebo otec\n\n\tobžalovaného). Tvrdenie obžalovaného, že použitú e-mailovú schránku (adresu) P..P. mohol niekto\n\n\túplne neznámy zneužiť považoval\n\n\tsúd za účelovú s poukazom na to, že príspevok sa týkal iba oblasti Nových Zámkov a s poukazom na\n\n\tto, kedy, odkiaľ a za akých okolností bol odoslaný, aj keď pod heslom s číselným označením X (K.) o\n\n\tktorom obžalovaný hovoril, že takéto číselné označenie nepoužíval. Nebolo, ani sa však nedá overiť,\n\n\tči manželka alebo otec obžalovaného nemôžu používať horeuvedenú emailovú stránku. Nebol\n\n\tpreukázaný možný motív konania obžalovaného a vzhľadom na jeho vek ťažko mohol mať nejaké\n\n\tskúsenosti s prípadnou činnosťou poškodeného vo vzdialenejšej minulosti. Obsah príspevku skôr\n\n\tpoukazuje na staršiu osobu než na obžalovaného narodeného v roku 1974.\n\n\n\n\tPretože súd nedospel k jednoznačnému presvedčeniu, že skutok spáchal obžalovaný, rozhodol tak,\n\n\tako je uvedené vo výroku tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie na súde proti ktorého rozsudku smeruje a to do 15 dní\n\n\tod oznámenia rozsudku, oznámením rozsudku je jeho vyhlásenie v prítomnosti toho, komu treba\n\n\trozsudok doručiť, ak sa rozsudok vyhlásil v neprítomnosti takejto osoby, oznámením je až doručenie\n\n\trozsudku. V písomne podanom odvolaní treba uviesť, proti ktorým výrokom odvolanie smeruje, a či\n\n\tsmeruje aj proti konaniu, ktoré rozsudku predchádzalo.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}