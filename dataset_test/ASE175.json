{"sud_guid": "", "sud_typ": "", "sud_nazov": "Krajský súd Banská Bystrica", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "24S/113/2015", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Krajský súd Banská Bystrica\n\nSpisová značka:                      24S/113/2015\n\nIdentifikačné číslo súdneho spisu:   6015200803\n\nDátum vydania rozhodnutia:           11. 12. 2015\n\nMeno a priezvisko sudcu, VSÚ:        JUDr. Jana Novotná\n\nECLI:                                ECLI:SK:KSBB:2015:6015200803.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tKrajský súd v Banskej Bystrici v senáte zloženom z predsedníčky senátu JUDr. Jany Novotnej a členov\n\n\tsenátu JUDr. Aleny Antalovej a JUDr. Jozefa Zlochu v právnej veci žalobcu W.. et. W.. W. W., O. XX,\n\n\tXXX XX O. proti žalovanému Ministerstvo vnútra SR, Krajské riaditeľstvo Policajného zboru v Banskej\n\n\tBystrici, ul. 9. mája č. 1, 974 86 Banská Bystrica o preskúmanie zákonnosti rozhodnutia žalovaného sp.\n\n\tzn. KRPZ-BB-VO2-4-006/2015-PK zo dňa 2. júna 2015 takto\n\n\n\n\trozhodol:\n\n\n\n\n\n\tRozhodnutie riaditeľa Krajského riaditeľstva Policajného zboru v Banskej Bystrici sp. zn. KRPZ-BB-\n\n\tVO2-4-006/2015-PK zo dňa 2. júna 2015 z r u š u j e podľa § 250j ods. 2, písm. d) O. s. p. a vec v\n\n\tr a c i a žalovanému na ďalšie konanie.\n\n\tŽalovaný je povinný nahradiť žalobcovi trovy konania vo výške 70.-Eur do troch dní od právoplatnosti\n\n\ttohto rozhodnutia.\n\n\n\n\todôvodnenie:\n\n\n\n\n\n\tNapadnutým rozhodnutím riaditeľa Krajského riaditeľstva Policajného zboru v Banskej Bystrici ako\n\n\todvolací orgán rozhodol, že po posúdení odvolania proti disciplinárnemu rozkazu riaditeľa Okresného\n\n\triaditeľstva Policajného zboru v Žiari nad Hronom č. 4 zo dňa 13. februára 2015, ktorým bolo žalobcovi,\n\n\tnaposledy služobne zaradenému vo funkcii riaditeľ odboru Poriadkovej polície Okresného riaditeľstva\n\n\tPolicajného zboru v Žiari nad Hronom, Krajského riaditeľstva Policajného zboru v Banskej Bystrici,\n\n\tslužobného úradu Ministerstva vnútra Slovenskej republiky podľa § 53 ods. 1, písm. a) zákona č. 73/1998\n\n\tZ. z. uložené disciplinárne opatrenie - zníženie služobného platu o 5% na dobu jedného mesiaca tak,\n\n\tže odvolanie zamietol a disciplinárny rozkaz potvrdil.\n\n\n\n\tŽalobca žalobou podanou v zákonom stanovenej lehote namietol nezákonnosť napadnutého\n\n\trozhodnutia. Dôvodil, že v odvolaní poukázal na celý rad pochybení, ktoré odvolací orgán nezobral do\n\n\túvahy. Z napadnutého rozhodnutia vyplýva, že žalovaný sa reálne nezaoberal so žiadnou námietkou\n\n\tžalobcu uvedenou v odvolaní, pretože žiadna jeho úvaha v napadnutom rozhodnutí nie je uvedená.\n\n\tChýba úvaha žalovaného, ktorou tieto námietky posúdil. Odôvodnenie obsahuje len niektoré fragmenty\n\n\tnámietok z odvolania žalobcu, teda nie všetky a následne citáciu stanoviska prvostupňového orgánu\n\n\tk odvolaniu žalobcu, zoznam podkladov, na základe ktorých bolo rozhodnuté, vybrané zákonné\n\n\tustanovenia, na základe ktorých rozhodoval a nakoniec odvolací orgán stanovisko prvostupňového\n\n\torgánu bez primeraného odôvodnenia si osvojil ako logicky, vecne a právne správne. Súčasne\n\n\tvšetky námietky žalobcu bez odôvodnenia označil súhrnne za právne irelevantné. Rozhodnutie teda\n\n\tneobsahuje konkrétne úvahy o dôvodoch vecných, logických, resp. právnych, pre ktoré považoval\n\n\tnámietky žalobcu za právne irelevantné. Žalobca poukázal na znenie § 241 ods. 1 a 3 zákona č. 73/1998\n\n\tZ.z. a konštatoval, že napadnuté rozhodnutie nie je v súlade so zákonom, ak v odôvodnení absentujú\n\n\tkonkrétne úvahy, akými bol vedený odvolací orgán pri hodnotení dôkazov a pri použití právnych\n\n\tpredpisov, na základe ktorých rozhodol. Pre naplnenie litery zákona nepostačuje, ak sa odvolací orgán\n\n\tv rozhodnutí bez konkrétneho odôvodnenia stotožní s postupom a rozhodnutím prvostupňového orgánu\n\n\ta bez konkrétneho odôvodnenia označí námietky žalobcu uvedené v odvolaní za právne irelevantné.\n\n\tPreto napadnuté rozhodnutie trpí nedostatkom dôvodov, a preto nie je v súlade s právnymi predpismi.\n\n\tTakéto rozhodnutie je nepreskúmateľné. Žalobca zároveň trval na tom, že aj prvostupňové rozhodnutie\n\n\tje nezákonné. Tiež poukázal na chybu vo výroku rozhodnutia, keď odvolací orgán uvádza nesprávne\n\n\tustanovenie zákona a to § 53 ods. 1, písm. a) zákona č. 73/1998 Z. z., nakoľko žalobcovi bolo v\n\n\tskutočnosti prvostupňovým orgánom uložené disciplinárne opatrenie podľa § 53 ods. 1, písm. b) zákona\n\n\tč. 73/1998 Z. z.. Žalobca navrhol, aby súd napadnuté rozhodnutie zrušil a žalovaného zaviazal k náhrade\n\n\ttrov konania.\n\n\n\n\tŽalovaný vo svojom vyjadrení k žalobe navrhol, aby súd žalobu zamietol a žalobcovi náhradu trov\n\n\tkonania nepriznal. Napadnuté rozhodnutie ako aj prvostupňové rozhodnutie považuje za zákonné,\n\n\tvydané po náležite zistenom skutkovom stave. Žalobca namieta, že sa žalovaný nezaoberal všetkými\n\n\tjeho námietkami, avšak nekonkretizuje, s ktorou námietkou sa žalovaný nezaoberal. Napadnuté\n\n\trozhodnutie ako aj prvostupňové rozhodnutie spĺňa náležitosti, ktoré sú uvedené v § 241 zákona č.\n\n\t 73/1998 Z. z.. Rozhodnutia sú náležite odôvodnené. Pred vydaním napadnutého rozhodnutia ako aj\n\n\tpred vydaním prvostupňového rozhodnutia bola žalobcovi daná možnosť využiť jeho práva v zmysle §\n\n\t237 zákona č. 73/1998 Z. z..\n\n\n\n\tKrajský súd v Banskej Bystrici ako súd príslušný na konanie podľa § 246 ods. 1 a § 246a ods. 1\n\n\tObčianskeho súdneho poriadku (ďalej len O.s.p.) preskúmal napadnuté rozhodnutie ako aj konanie a\n\n\trozhodnutie, ktoré mu predchádzalo v rozsahu a z dôvodov uvedených v žalobe (§ 249 ods. 2 O.s.p.) a\n\n\tpo prejednaní veci na nariadenom pojednávaní dospel k záveru, že žaloba je dôvodná.\n\n\n\n\tZ obsahu správneho spisu vyplýva, že voči žalobcovi bolo začaté disciplinárne konanie doručením\n\n\toznámenia začatia disciplinárneho konania žiadosti o vyjadrenie dňa 3.2.2015. Riaditeľ Okresného\n\n\triaditeľstva Policajného zboru v Žiari nad Hronom Disciplinárnym rozkazom č. 4 zo dňa 13. februára\n\n\t2015 uložil podľa § 53 ods. 1, písm. b) zákona č. 73/1998 Z. z. disciplinárne opatrenie - zníženie\n\n\tslužobného platu o 5% na dobu 1 mesiaca žalobcovi v stálej štátnej službe vo funkcii riaditeľa odboru\n\n\tPoriadkovej polície Okresného riaditeľstva Policajného zboru v Žiari nad Hronom, Krajského riaditeľstva\n\n\tPolicajného zboru v Banskej Bystrici, služobného úradu Ministerstva vnútra Slovenskej republiky za\n\n\tdisciplinárne previnenie podľa § 52 ods. 1 zákona č. 73/1998 Z. z., ktorého sa dopustil tým, že\n\n\t24.7.2014 ako oprávnená osoba s loginom W. vykonal lustráciu dotknutej osoby W.. W. Z. v IS L., pričom\n\n\tnepreukázal jednoznačný dôvod lustrácie dotknutej W.. W. Z., čím porušil článok 7 ods. 1, písm. c)\n\n\tNariadenia Ministerstva vnútra Slovenskej republiky č. 57/2012 o bezpečnostnej politike Ministerstva\n\n\tvnútra Slovenskej republiky pre oblasť informačných systémov v znení Nariadenia Ministerstva\n\n\tvnútra Slovenskej republiky č. 115/2012, podľa ktorého užívateľ informačného systému zodpovedá\n\n\tza dodržiavanie platných bezpečnostných zásad v potrebnom rozsahu na bezpečné využívanie\n\n\tinformačného systému a spracovanie údajov na základe preukázateľného dôvodu oprávňujúceho na\n\n\tprístup do informačného systému. Ďalej nemal zmenené prvotné heslo do R. L., k čomu sa vo vyjadrení\n\n\tkontrolnej skupine nevedel vyjadriť, čím porušil článok 9, písm. c) Nariadenia Ministerstva vnútra\n\n\tSlovenskej republiky č. 164/2013 o ochrane osobných údajov v znení Nariadenia Ministerstva vnútra\n\n\tSlovenskej republiky č. 74/2014, podľa ktorého oprávnená osoba mení heslá, ktoré využíva pri vstupe\n\n\tdo informačných systémov a aplikácií. Týmto svojím konaním porušil základnú povinnosť policajta\n\n\tpodľa § 48 ods. 3, písm. a) zákona č. 73/1998 Z. z. v znení neskorších predpisov. Svoje rozhodnutie\n\n\todôvodnil opisom priebehu konania a jednotlivých úkonov v ňom vykonaných s tým, že vykonaným\n\n\tšetrením bolo zistené, že žalobca ako oprávnená osoba vykonal lustráciu dotknutej osoby W.. W. Z. v IS\n\n\tTelefóny dňa 24.7.2014 v čase o 11.40 hod. z IP Adresy počítača 10.138.2.116 na prihlasovacie meno\n\n\toprávnenej osoby „W.“ pridelené žalobcovi. Vo svojom vyjadrení zo dňa 5.2.2015 sa žalobca nevyjadril\n\n\tk dôvodom lustrácie dotknutej osoby. Vo vyjadrení ku neplánovanej a operatívnej kontrole Odboru\n\n\tsťažností a kontroly, výkonu služby, sekcie kontroly a inšpekčnej služby Ministerstva vnútra Slovenskej\n\n\trepubliky zo dňa 4.11.2014 sa vyjadril tak, že vzhľadom na odstup času, ktorý uplynul od predmetnej\n\n\tlustrácie, sa ku konkrétnym dôvodom lustrácie vyjadriť nevie, môže ale jednoznačne prehlásiť, že\n\n\tlustrácia bola vykonaná výhradne za účelom plnenia služobných úloh, resp. v priamej súvislosti s\n\n\tnimi. Z vyjadrení základných útvarov Policajného zboru v spôsobnosti Okresného riaditeľstva a odboru\n\n\tPoriadkovej polície Okresného riaditeľstva v Žiari nad Hronom vyplynulo, že ani jeden základný útvar\n\n\tPolicajného zboru v roku 2014 neevidoval priestupok ani prečin v súvislosti s W.. W. Z.. Nakoľko žalobca\n\n\tnepreukázal účel lustrácie tejto osoby a nepodarilo sa ani oprávnenému orgánu zistiť preukázateľný\n\n\tdôvod oprávňujúci na prístup do IS-L., ako aj dôvod lustrácie, žalobca porušil článok 7 ods. 1, písm.\n\n\tc) Nariadenia Ministerstva vnútra Slovenskej republiky č. 57/2012 o bezpečnostnej politike Ministerstva\n\n\tvnútra Slovenskej republiky pre oblasť informačných systémov v znení Nariadenia č. 115/2012, podľa\n\n\tktorého užívateľ informačného systému zodpovedá za dodržiavanie platných bezpečnostných zásad v\n\n\tpotrebnom rozsahu na bezpečné využívanie informačného systému a spracovanie údajov na základe\n\n\tpreukázateľného dôvodu oprávňujúceho na prístup do informačného systému uvedený v bode 1.\n\n\tOprávnený orgán ďalej zistil z materiálov poskytnutých Odborom sťažností a kontroly, výkonu služby,\n\n\tsekcie kontroly a inšpekčnej služby Ministerstva vnútra Slovenskej republiky zo dňa 26.1.2015, že\n\n\tžalobca nevykonal zmenu prvotne prideleného hesla, ktoré mu bolo pridelené ako užívateľovi pri vstupe\n\n\tIS L.. Tým porušil článok č. 9, písm. c) Nariadenia Ministerstva vnútra Slovenskej republiky č. 164/2013\n\n\to ochrane osobných údajov v znení Nariadenia č. 74/2014, podľa ktorého oprávnená osoba mení heslá,\n\n\tktoré využíva pri vstupe do informačných systémov a aplikácií uvedených v bode 5. Ďalej v odôvodnení\n\n\tuviedol, že postupoval pred vydaním rozhodnutia tak, aby bol presne a úplne zistený skutkový stav\n\n\tveci. Na tento účel obstaral na rozhodnutie potrebné podklady, posudzoval rovnako dôkladne všetky\n\n\trozhodné okolnosti bez ohľadu na to, či svedčili v prospech alebo v neprospech žalobcu. Žalobca tým\n\n\tporušil aj základné povinnosti policajta podľa § 48 ods. 3, písm. a) zákona č. 73/1998 Z. z., podľa ktorého\n\n\tje policajt povinný plniť svedomite úlohy, ktoré sú mu uložené Ústavou, ústavnými zákonmi, zákonmi\n\n\ta ďalšími všeobecne záväznými právnymi predpismi, ak aj úlohy uložené rozkazmi, nariadeniami,\n\n\tpríkazmi a pokynmi nadriadených, ak bol s nimi riadne oboznámený a dopustil sa tak disciplinárneho\n\n\tprevinenia podľa § 52 ods. 1 zákona č. 73/1998 Z. z. v znení neskorších predpisov. Ďalej odcitoval\n\n\tznenie aplikovaného § 7 ods. 1, písm. c) Nariadenia č. 57/2012 v znení Nariadenia č. 115/2012, článok\n\n\t9 Nariadenia Ministerstva vnútra Slovenskej republiky č. 164/2013 v znení Nariadenia č. 74/2014. Ďalej\n\n\todcitoval znenie § 47, § 48 ods. 3, písm. a), § 52 ods. 1, § 56 ods. 2, § 233, § 237, § 238 ods.3 zákona\n\n\tč. 73/1998 Z. z..\n\n\n\n\tProti vyššie uvedenému rozhodnutiu podal odvolanie žalobca. V odvolaní namietal porušenie práv\n\n\túčastníka konania, ktorého sa prvostupňový orgán dopustil tým, že žalobcovi odoprel vydať úplné\n\n\tfotokópie spisového materiálu. Ďalej tým, že sa nezaoberal žalobcovým návrhom, aby sa zaoberal\n\n\totázkou vecnej príslušnosti, resp. či sa vo veci, pre ktoré sa vedie disciplinárne konanie, nejedná o\n\n\tpodozrenie z trestného činu a napriek tomu, že inicioval trestné konanie, disciplinárne konanie proti\n\n\tžalobcovi nezastavil. Ďalej tým, že žalobcu pred vydaním rozhodnutia neoboznámil s tým, že bol\n\n\tpreformulovaný skutok, pre ktorý bolo konanie začaté. Ďalej sa nezaoberal žalobcovým návrhom, aby\n\n\tsa zaoberal legitímnosťou konania, keďže márne uplynula subjektívna lehota stanovená v § 57 ods. 1\n\n\tzákona č. 73/1998 Z. z.. Ak by sa týmto návrhom zaoberal, musel by disciplinárne konanie zastaviť.\n\n\tĎalej odvolanie odôvodnil tým, že nebolo s jeho návrhom, aby bol zabezpečený originálny výstup o\n\n\tlustráciách, telefónnych čísiel od správcu informačného systému, pričom ani zo spisu ani z rozhodnutia\n\n\tnevyplýva, ako sa s tým vysporiadal napriek tomu, že zaobstaranie týchto podkladov mohlo prispieť\n\n\tk zisteniu skutočného stavu veci. Oprávnený orgán sa takýmto návrhom nezaoberal, čo spôsobilo\n\n\tnepreskúmateľnosť rozhodnutia. Všetky návrhy žalobcu mohli mať vplyv na rozhodnutie. Tým, že im\n\n\tnebolo vyhovené, boli porušené práva žalobcu na podávanie návrhov a obhajobu. Okrem toho, ak v\n\n\todôvodnení rozhodnutia nie je uvedené ako sa s návrhmi žalobcu vysporiadal, potom v rozhodnutí\n\n\tchýbajú skutočnosti, ktoré boli podkladom pre rozhodnutia a tiež úvahy, ktorými bol oprávnený orgán\n\n\tvedený pri hodnotení dôkazov a použití právnych predpisov, na základe ktorých rozhodol. Žalobca\n\n\tďalej v odvolaní namietal, že žiadal oprávnený orgán, aby po zhromaždení podkladov oprávneným\n\n\torgánom bol žalobca s nimi oboznámený. Zo spisu vyplýva, že do konania oprávnený orgán zaobstaral\n\n\tsprávy, vyjadrenie. Žalobcovi bolo upreté právo, aby sa mohol k všetkým dôkazom vyjadriť a obhajovať\n\n\tsa. Žalobca ďalej v odvolaní namietal, že konanie začalo pre iný skutok, než pre ktoré bolo vydané\n\n\trozhodnutie. Konanie bolo začaté, pretože žalobca mal neoprávnene lustrovať R. L. a IS Telefónny\n\n\tzoznam, nechrániť v tejto súvislosti svoje prístupové práva, nemeniť heslo a poskytnúť, resp. sprístupniť\n\n\túdaje z informačných systémov tretej osobe. Vo výroku rozhodnutia už oprávnený orgán konštatuje, že\n\n\túčastník vykonal neoprávnenú lustráciu iba v jednom informačnom systéme IS L. a nemenil v ňom heslo.\n\n\tŽalobca nebol upovedomený o zmene formulácie skutku. Odvolateľ namietal tiež to, že podstatným\n\n\tspôsobom bola zmenená aj právna kvalifikácia skutku oproti tomu, aké porušenie mu bolo vytýkané\n\n\tpri začatí konania. Ani o tom nebol žalobca upovedomený. Odvolateľ namietal aj nesprávnu aplikáciu\n\n\tpredpisov uvedených vo výroku rozhodnutia na zistený skutkový stav. V konaní nebolo preukázané,\n\n\tže by žalobca informačný systém využíval spôsobom, ktorý možno označiť za nebezpečný a ani to,\n\n\tže údaje ďalej spracovával pri ďalšej služobnej činnosti alebo mimo nej. Odvolateľ ďalej namietal, že\n\n\tdôkazné bremeno je na strane oprávneného orgánu v disciplinárnom konaní. V tomto prípade postupoval\n\n\ttak, že dôkazné bremeno preniesol na žalobcu a ten, pretože toto bremeno neuniesol, bol uznaný\n\n\tvinným zo spáchania disciplinárneho previnenia, čo je právne absurdné. Odvolateľ namietal aj to, že\n\n\tpovinnosť meniť heslá nie je vyššie špecifikovaná časovým ohraničením, a preto aplikácia ustanovenia,\n\n\tktorými sa takáto povinnosť ukladá na zistený stav veci nie je priliehavá ani zákonná, keďže ani nebolo\n\n\tzisťované, kedy bolo tzv. prvotné heslo žalobcovi pridelené. Odvolateľ tiež namietal odôvodnenie, podľa\n\n\tktorého bolo pri ukladaní disciplinárneho opatrenia prihliadnuté na to, že proti žalobcovi bolo vedené\n\n\tďalšie disciplinárne konanie. Išlo o konanie, kde nebolo právoplatné rozhodnutie, a preto nebolo možné\n\n\tprihliadnuť naň. Odvolateľ každý z týchto odvolacích dôvodov podrobne rozviedol.\n\n\n\n\tNapadnutým rozhodnutím žalovaný odvolanie žalobcu zamietol a prvostupňové rozhodnutie potvrdil. V\n\n\todôvodnení rozhodnutia konštatoval, že žalobcovi bolo disciplinárnym rozkazom uložené disciplinárne\n\n\topatrenie, ktoré odcitoval. Ďalej uviedol, že prvostupňový orgán nevyhovel odvolaniu v rámci\n\n\tautoremedúry a odvolanie spolu so stanoviskom a spisovým materiálom predložil odvolaciemu orgánu.\n\n\tĎalej konštatoval, že žalobca podal odvolanie z dôvodu, že napadnuté rozhodnutie považuje za\n\n\tnezákonné, ktoré nie je v súlade s právnymi predpismi, nevychádza zo skutočného stavu veci,\n\n\tnevychádza zo žiadnych dôkazov a jeho vydaniu predchádzal nezákonný postup, ktorý sa priamo\n\n\tpremietol do rozhodnutia a spôsobil jeho nezákonnosť v jeho podstate. Ďalej, že namietal nedostatok\n\n\tnáležitostí napadnutého rozhodnutia a že sa prvostupňový orgán dopustil celého radu závažných\n\n\tprocesných pochybení, ktoré sa premietajú do rozhodnutia a zakladajú ďalšie dôvody na zrušenie,\n\n\tpretože rozhodnutie nemôže vychádzať z nezákonného stavu. Ďalej, že oprávnený orgán nesprávne\n\n\tprávne aplikoval použité predpisy na zistený skutkový stav. Ďalej podrobnejšie opísal dôvod odvolania,\n\n\tktorým malo byť, že v priebehu konania žalobcovi nebola vyhotovená fotokópia spisového materiálu\n\n\ta že žalobca žiadal v konaní vykonanie ďalších úkonov a zabezpečenie ďalších dôkazov, pričom\n\n\tprvostupňový orgán postupoval chaoticky a zmätočne, pretože niektorými žalobcovými návrhmi sa\n\n\tzaoberal, čo vyplýva z jeho úkonov a pri niektorých nemožno posúdiť, či sa nimi zaoberal. Žalobca\n\n\ttiež navrhoval, aby sa oprávnený orgán zaoberal otázkou vecnej príslušnosti, teda či sa vo vecí,\n\n\tpre ktoré sa vedie disciplinárne konanie nejedná o podozrenie z trestného činu neoprávneného\n\n\tnakladania s osobnými údajmi podľa § 374 Trestného zákona. Žalovaný potom v odôvodnení odcitoval\n\n\tstanovisko prvostupňového orgánu k odvolaniu žalobcu. Z odcitovaného stanoviska prvostupňového\n\n\torgánu vyplýva, že tento zaujal stanovisko k odvolacím dôvodom tak, že pri požiadavke vyhotovenia\n\n\tfotokópií spisu postupoval podľa § 237 ods. 2 a § 238 ods. 3 zákona č. 73/1998 Z. z., keď bol žalobca\n\n\tpoučený o práve nazerať do spisu a urobiť si z neho výpisy a poznámky a o práve navrhovať na podporu\n\n\tsvojich tvrdení dôkazy. K odvolacej námietke, že nemôže pre jedno konanie byť vedené aj disciplinárne\n\n\taj trestné konanie, uviedol, že v priebehu konania bolo zistené, že bolo začaté trestné stíhanie pre\n\n\tprečin zneužitia právomoci verejného činiteľa a podľa § 326 ods. 1, písm. a) Trestného zákona v\n\n\tjednočinnom súbehu s prečinom neoprávneného nakladania s osobnými údajmi podľa § 374 ods. 1,\n\n\tpísm. b) Trestného zákona, z ktorého je podozrivý príslušník policajného zboru z Okresného riaditeľstva\n\n\tPolicajného zboru v Žiari nad Hronom, avšak nebolo vznesené obvinenie proti konkrétnej osobe. Preto\n\n\tnezistil dôvod na zastavenie disciplinárneho konania. Na takéto posúdenie nebolo potrebné zaobstarať\n\n\tsi uznesenie o začatí trestného stíhania, ako to tvrdil žalobca. K námietke uplynutia subjektívnej lehoty\n\n\tna začatie disciplinárneho konania uviedol, že podnetom na začatie disciplinárneho konania bol úradný\n\n\tzáznam o výsledku kontroly, ktorý Okresné riaditeľstvo Policajného zboru dostalo 16.1.2015 z Odboru\n\n\tsťažností a kontroly výkonu služby, úradu kontroly, sekcie kontroly a inšpekcie služby Ministerstva vnútra\n\n\tSlovenskej republiky. Ako vyplýva z § 57 ods. 1 zákona č. 73/1998 Z. z., ak konanie policajta, v ktorom\n\n\tmožno vidieť naplnenie skutkovej podstaty disciplinárneho previnenia bolo predmetom prešetrovania\n\n\tiného orgánu, lehota 30 dní na uloženie disciplinárneho previnenia sa začína dňom, keď sa ktorýkoľvek z\n\n\tnadriadených policajta dozvedel o výsledku tohto prešetrovania. Nakoľko žalobca bol služobne zaradený\n\n\tvo funkcii riaditeľa odboru Poriadkovej polície Okresného riaditeľstva Policajného zboru v Žiari nad\n\n\tHronom, nadriadeným oprávneným rozhodovať vo veci disciplinárnej a personálnej právomoci bol\n\n\triaditeľ Okresného riaditeľstva Policajného zboru v Žiari nad Hronom, preto sa lehota 30 dní začala\n\n\tpočítať odo dňa, kedy sa o skutku dozvedel riaditeľ okresného riaditeľstva, t.j. odo dňa doručenia\n\n\tvyššie uvedeného úradného záznamu. K námietke žalobcu, že kontrola bola účelová, keď okrem\n\n\tžalobcu predmetnú osobu lustroval aj iný policajt s prihlasovacím menom „.viedol, že lustrácia týmto\n\n\tiným policajtom bola vykonaná 2. a 5. 9. 2014. Návrh na začatie konania lustrovaná osoba podala\n\n\túradu na ochranu osobných údajov už 20.8.2014, a preto nebola podstatná lustrácia vykonaná až\n\n\tv mesiaci september 2014. K námietke žalobcu, že mali byť vyžiadané všetky materiály, uviedol, že\n\n\tvšetky písomnosti využiteľné ako dôkazy vo veci vedeného disciplinárneho konania boli prvostupňovému\n\n\torgánu poskytnuté na základe jeho prvej žiadosti Odboru sťažností a kontroly výkonu služby, sekcie\n\n\tkontroly a inšpekčnej služby Ministerstva vnútra Slovenskej republiky. K námietke žalobcu, že mu\n\n\tnebolo umožnené vyjadriť sa k všetkým podkladom rozhodnutia, poukázal na to, že už v písomnom\n\n\toznámení o začatí disciplinárneho konania bola žalobcovi daná možnosť vyjadriť sa, navrhovať dôkazy,\n\n\tčo žalobca aj využil a vyjadrenie predložil 5.2.2015. Na základe tohto vyjadrenia bol spisový materiál\n\n\tdoplnený o vyjadrenie obvodných oddelení v rámci okresného riaditeľstva a o vyjadrenie príslušníčky\n\n\tpolicajného zboru W.. R.. V. X. o spracovaní správy, či tieto útvary evidovali priestup alebo trestný\n\n\tčin, kde by vystupovala W.. W. Z. a tiež výsluch pani V.. Doplnením tohto dôkazného materiálu bolo\n\n\tpreukázané, že sa žalobca dopustil disciplinárneho previnenia. K žalobcovej námietke, že skutok, pre\n\n\tktorý bolo začaté disciplinárne konanie sa nezhoduje so skutkom, o ktorom bolo rozhodnuté ako o\n\n\tdisciplinárnom previnení, uviedol, že v rámci šetrenia bolo dostatočne preukázané počas konania, že\n\n\tboli porušené interné predpisy z pôvodne šiestich bodov len v troch bodoch, a preto bolo vo zvyšných\n\n\ttroch bodoch disciplinárne konanie zastavené. Výrok teda obsahuje len skutky, ktoré boli preukázané.\n\n\tK námietke žalobcu, že dôkazné bremeno bolo presunuté na žalobcu, pričom ho nesie oprávnený\n\n\torgán, uviedol, že v zmysle článku 7 ods. 1, písm. c) Nariadenia č. 57/2012 v znení Nariadenia MV\n\n\tSR č. 115/2012 užívateľ informačného systému zodpovedá za dodržiavanie platných bezpečnostných\n\n\tzásad v potrebnom rozsahu na bezpečné využívanie informačného systému a spracovanie údajov na\n\n\tzáklade preukázateľného dôvodu oprávňujúceho na prístup do informačného systému. Z vykonaného\n\n\tdokazovania bolo zistené, že žalobca neuviedol preukázateľný dôvod lustrácie tak, ako to vyžaduje\n\n\tcitované ustanovenie nariadenia. Zároveň bolo zistené, že v roku 2014 nebol evidovaný žiadny skutok,\n\n\tkde lustrovaná osoba vystupovala ako priestupca, alebo poškodená alebo v rámci trestného konania\n\n\tvystupovala ako obvinená, poškodená. Tým bolo preukázané disciplinárne previnenie žalobcu. K\n\n\tnámietke týkajúcej sa nepreukázania porušenia povinností zmeniť si prístupové heslo a neurčenia\n\n\tčasovej frekvencie, kedy tak je povinná osoba urobiť, uviedol, že pri pridelení prístupových práv do\n\n\tinformačného systému mal každý ako prvé heslo pridelené tzv. difótne heslo, ktoré si mal každý zmeniť,\n\n\taby zabránil jeho možnému zneužitiu iným užívateľom informačného systému. Kontrola bola vykonaná\n\n\ttak, že pracovníci kontrolného orgánu vykonali skúšku prihlásenia pod prihlasovacími údajmi žalobcu\n\n\ta bolo zistené, že po takomto zadaní sa ako profil užívateľa objavili informácie o žalobcovi, čím bolo\n\n\tpreukázané, že heslo nezmenil.\n\n\n\n\tŽalovaný v odôvodnení napadnutého rozhodnutia po vyššie uvedenej citácii stanoviska prvostupňového\n\n\torgánu uviedol, že pri rozhodovaní veci vychádzal okrem iného z listinného dôkazu a to z vyjadrenia\n\n\tžalobcu zo dňa 5.2.2015, v ktorom uviedol, že bol oboznámený s obsahom spisu. Ďalej z oznámenia o\n\n\tzačatí disciplinárneho konania a poučení žalobcu, že sa má právo vyjadriť. Odôvodnenie ďalej obsahuje\n\n\tzoznam ďalších listinných dôkazov s tým, že žalovaný rozhodol na základe nich a s tým, že tieto považuje\n\n\tza hodnoverné a získané zákonným spôsobom. Ďalej odcitoval § 47, § 52 ods. 1, § 56 ods. 1 až 4,\n\n\t § 57 ods. 1, § 233 ods. 1, 2, § 237 ods. 2, § 238 ods. 1, § 238 ods. 3 a 4 zákona č. 73/1998 Z. z..\n\n\tĎalej uviedol, že pri „hodnotení dôkazov, preskúmaní prvostupňového rozhodnutia ako aj preskúmaní\n\n\tpostupu prvostupňového orgánu, zobral do úvahy logickosť, náväznosti dôkazov a tieto hodnotil každý\n\n\tzvlášť ako aj vcelku. Zastávam stanovisko, že B.. W.. W. W. sa dopustil disciplinárneho previnenia tým,\n\n\tže ako oprávnená osoba s loginom „W.“ vykonal lustráciu dotknutej osoby W.. W. Z. v IS L., pričom\n\n\tnepreukázal jednoznačný dôvod lustrácie dotknutej osoby W.. W. Z. a nemal zmenené prvotné heslo\n\n\tv IS L., ktoré je potrebné si meniť. Námietky uvádzané B.. W.. W. W. vo svojom odvolaní považujem\n\n\tza právne irelevantné“. Ďalej, že dospel k záveru, že disciplinárny rozkaz a uložené disciplinárne\n\n\topatrenie bolo vydané v súlade so zákonom, nakoľko všetky jeho obligatórne náležitosti sú v súlade\n\n\ts citovanými ustanoveniami. Ako vyplýva zo spisového materiálu, ktorý bol predložený prvostupňovým\n\n\torgánom, námietky žalobcu, ktoré uviedol vo svojom odvolaní, sú neodôvodnené, a preto napadnutý\n\n\trozkaz považuje za preskúmateľný a vydaný v súlade so zákonom. Preto rozhodol tak, ako je uvedené\n\n\tvo výroku.\n\n\n\n\tPodľa § 233 ods. 1 a 2 zákona č. 73/1998 Z. z. (1) Oprávnený orgán postupuje pred vydaním rozhodnutia\n\n\ttak, aby bol presne a úplne zistený skutočný stav veci; na ten účel je povinný obstarať si na rozhodnutie\n\n\tpotrebné podklady.\n\n\n\n\t(2) Oprávnený orgán posudzuje rovnako dôkladne všetky rozhodné okolnosti bez ohľadu na to, či\n\n\tsvedčia v prospech, alebo v neprospech účastníka konania.\n\n\n\n\tPodľa § 241 ods. 1 a 3 zákona č. 73/1998 Z. z. (1) Rozhodnutie musí byť v súlade s právnymi\n\n\tpredpismi, musí vychádzať zo skutočného stavu veci a obsahovať výrok, odôvodnenie a poučenie o\n\n\todvolaní. V písomnom vyhotovení rozhodnutia sa tiež uvedie, kto rozhodnutie vydal, dátum vydania\n\n\trozhodnutia a označenie policajta. Rozhodnutie musí byť podpísané s uvedením hodnosti, mena,\n\n\tpriezviska a funkcie toho, kto ho vydal, opatrené odtlačkom pečiatky so štátnym znakom a oznámené\n\n\túčastníkovi konania vyhlásením alebo doručením. Ak totožnosť príslušníka Slovenskej informačnej\n\n\tslužby alebo toho, kto rozhodnutie vydal, má zostať utajená, v rozhodnutí sa jeho meno a priezvisko\n\n\tneuvádza; táto osoba sa v rozhodnutí označí iným vhodným spôsobom. (3) V odôvodnení rozhodnutia\n\n\tsa uvedie, ktoré skutočnosti boli podkladom na rozhodnutie, akými úvahami bol vedený oprávnený orgán\n\n\tpri hodnotení dôkazov a pri použití právnych predpisov, na ktorých základe rozhodoval.\n\n\n\n\tPodľa § 243 ods. 3 a 4 zákona č. 73/1998 Z. z. (3) Odvolací orgán preskúma napadnuté rozhodnutie\n\n\tv celom rozsahu; ak je to nevyhnutné, doterajšie konanie doplní, prípadne zistené nedostatky odstráni.\n\n\t(4) Ak sú na to dôvody, odvolací orgán rozhodnutie zmení alebo zruší, inak odvolanie zamietne a\n\n\trozhodnutie potvrdí.\n\n\n\n\tNepreskúmateľnosť rozhodnutia správneho orgánu spôsobuje nielen jeho nezrozumiteľnosť ale aj\n\n\tnedostatok dôvodov, na základe ktorých bolo vydané. Nejde len o prípad, keď odôvodnenie úplne\n\n\tchýba. Ide aj o prípady, keď nedostatok dôvodov spočíva vo vadách skutkových dôvodov alebo v\n\n\tchýbajúcej úvahe, ktorou boli skutkové zistenia právne posúdené. V danom prípade, ako vyplýva z\n\n\tobsahu odôvodnenia napadnutého rozhodnutia, žalovaný v odôvodnení neuviedol ako posúdil odvolacie\n\n\tnámietky, čo je pre odvolacie konanie jednou zo skutočností, na základe ktorých odvolací orgán\n\n\trozhoduje. Inak povedané, odvolací orgán musí zistiť, či z dôvodov uvedených v odvolaní alebo\n\n\tz iných dôvodov, existuje dôvod na to, aby bolo rozhodnutie zmenené alebo zrušené. Žalovaný v\n\n\todôvodnení neuviedol ani to, ako jednotlivé dôkazy vyhodnotil a ako ich posúdil vo vzájomnej súvislosti\n\n\ta aké skutočnosti z tohto dokazovania zistil. Obmedzil sa len na konštatovanie, že ich posúdil a že\n\n\tich vyhodnotil. Avšak akými úvahami to urobil neuviedol a to ani minimálne tým, že sa stotožnil so\n\n\tzhodnotením dôkazov, ako ho vykonal prvostupňový orgán. Žalovaný, rozhodnutie odôvodnil citáciou\n\n\tstanoviska prvostupňového orgánu k odvolaniu žalobcu, čo ale v zmysle citovaného § 241 zákona č.\n\n\t 73/1998 Z. z. nie je povinnou náležitosťou odôvodnenia. Okrem toho, žalovaný neuviedol svoj postoj k\n\n\tstanovisku prvostupňového orgánu a ani neozrejmil dôvod, pre ktorý toto stanovisko citoval. Žalovaný\n\n\tteda v odôvodnení uviedol, aké stanovisko mal k odvolacím námietkam žalobcu prvostupňový správny\n\n\torgán, ale svoje vlastné vyhodnotenie námietok uplatnených v odvolaní v odôvodnení neuviedol. Za\n\n\ttakéto vyhodnotenie nemožno považovať len jeho záver, ktorý je v odôvodnení prezentovaný, t.j. že\n\n\todvolacie námietky žalobcu považuje za právne irelevantné a že zo spisového materiálu, ktorý predložil\n\n\tprvostupňový orgán vyplýva, že sú nedôvodné. Z odôvodnenia nie je zrejmé ani to, či sa žalovaný\n\n\tzaoberal so všetkými uplatnenými námietkami odvolateľa, keďže v texte odôvodnenia poukázal len na\n\n\tniektoré z nich. Vyrovnanie sa s odvolacími námietkami, t.j. vyhodnotenie každej z podstatných námietok\n\n\tvo vzťahu k napadnutému rozhodnutiu, predstavuje úvahu, prečo odvolací orgán uplatnenú námietku\n\n\tnepovažoval za takú, pre ktorú by bolo potrebné zmeniť alebo zrušiť skúmané rozhodnutie. Toto\n\n\tposúdenie predstavuje jednu z rozhodujúcich skutočností, na základe ktorej odvolací orgán rozhoduje.\n\n\tNakoľko v zmysle § 243 ods. 3 zákona č. 73/1998 Z. z. odvolací orgán v odvolacom konaní preskúmava\n\n\tnapadnuté rozhodnutie v celom rozsahu, teda nielen z hľadiska odvolacích námietok, musí odôvodnenie\n\n\trozhodnutia obsahovať aj všetky ďalšie skutočnosti, na základe ktorých bolo rozhodnutie potvrdené,\n\n\tktorými sú minimálne správnosť skutkových zistení, ku ktorým z vykonaného dokazovania dospel\n\n\tprvostupňový orgán a tým aj správnosť úvah, ktorými vyhodnotil vykonané dôkazy a aj správnosť úvah,\n\n\tktorými boli zistené skutočnosti právne posúdené. Inak povedané, rozhodnými skutočnosťami, ktoré\n\n\ttvoria podklad rozhodnutia o odvolaní sú tak odpovede na odvolacie námietky ako aj skutkové zistenia,\n\n\tvychádzajúce z vykonaného dokazovania a ich právne posúdenie. Napadnuté rozhodnutie nie je možné\n\n\tpreskúmať bez toho, aby z odôvodnenia bolo možné zistiť, na základe ktorých\n\n\tskutočností bolo rozhodnuté, t.j. ako žalovaný posúdil každú z podstatných odvolacích námietok a ani to,\n\n\tako a na základe čoho v rámci prieskumu celého rozhodnutia dospel k záverom vyjadreným vo výroku\n\n\trozhodnutia. Súd preto musel napadnuté rozhodnutie podľa § 250j ods. 2, písm. d) O. s. p. zrušiť a vec\n\n\tvrátiť žalovanému na ďalšie konanie, v ktorom žalovaný posúdi všetky podstatné odvolacie námietky a\n\n\trozhodnutie odôvodní v súlade s § 241 ods. 3 zákona č. 73/1998 Z. z..\n\n\n\n\tŽalobca bol v konaní úspešný, preto mu vzniklo právo na náhradu trov konania v zmysle § 250k O.s.p.,\n\n\tpodľa ktorého má žalobca v prípade úspechu právo na náhradu trov konania. Žalobcove trovy v tomto\n\n\tkonaní predstavovali zaplatený súdny poplatok 70.-Eur, preto súd žalovaného zaviazal, aby žalobcovi\n\n\ttieto trovy nahradil v lehote troch dní od právoplatnosti tohto rozhodnutia.\n\n\n\n\tPoučenie:\n\n\n\n\n\n\tP o u č e n i e: Proti tomuto rozhodnutiu je možné podať odvolanie v lehote 15 dní odo dňa jeho\n\n\tdoručenia, písomne, v dvoch vyhotoveniach prostredníctvom tunajšieho súdu na NS SR.\n\n\tV odvolaní sa má popri všeobecných náležitostiach (§ 42 ods. 3 O.s.p.) uviesť, proti ktorému\n\n\trozhodnutiu smeruje, v akom rozsahu sa napáda, v čom sa toto rozhodnutie alebo postup súdu\n\n\tpovažuje za nesprávny a čoho sa odvolateľ domáha. Odvolanie proti rozhodnutiu, ktorým bolo\n\n\trozhodnuté vo veci samej, možno odôvodniť len tým, že a/ v konaní došlo k vadám uvedeným v §\n\n\t221 ods. 1, b/ konanie má inú vadu, ktorá mohla mať za následok nesprávne rozhodnutie vo veci, c/\n\n\tsúd prvého stupňa neúplne zistil skutkový stav veci, pretože nevykonal navrhnuté dôkazy, potrebné na\n\n\tzistenie rozhodujúcich skutočností, d/ súd prvého stupňa dospel na základe vykonaných dôkazov k\n\n\tnesprávnym skutkovým zisteniam, e) doteraz zistený skutkový stav neobstojí, pretože sú tu ďalšie\n\n\tskutočnosti alebo iné dôkazy, ktoré doteraz neboli uplatnené (§ 205a/, f/) rozhodnutie súdu prvého\n\n\tstupňa vychádza z nesprávneho právneho posúdenia veci.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}