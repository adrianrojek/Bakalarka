{"sud_guid": "", "sud_typ": "", "sud_nazov": "Okresný súd Levice", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "11C/248/2015", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Levice\n\nSpisová značka:                      11C/248/2015\n\nIdentifikačné číslo súdneho spisu:   4315205323\n\nDátum vydania rozhodnutia:           26. 06. 2018\n\nMeno a priezvisko sudcu, VSÚ:        JUDr. Ľubica Cambelová\n\nECLI:                                ECLI:SK:OSLV:2018:4315205323.4\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Levice sudkyňou JUDr. Ľubicou Cambelovou Orange Slovensko, a.s., IČO: 35697270,\n\n\tMetodova 8, Bratislava, zast. Bobák, Bollová a spol. s.r.o. advokátska kancelária, so sídlom Dr. Vladimíra\n\n\tClementisa 10, Bratislava, proti žalovanému: D..N. T., R.. XX.XX.XXXX, D. T. XXXX/XX, XXX XX Q., O.\n\n\tR. A.: Ľ. X, XXX XX Q., o zaplatenie 175,28 eur s príslušenstvom,\n\n\n\n\trozhodol:\n\n\n\n\n\n\tI. Žalovaný j e p o v i n n ý zaplatiť žalobcovi 175,28 eur spolu s úrokom z omeškania vo výške 5,25\n\n\t% ročne zo sumy 175,28 eur od 29.11.2013 do zaplatenia, všetko do troch dní od dňa právoplatnosti\n\n\trozsudku.\n\n\n\n\n\n\tII. Žalobca m á n á r o k na náhradu trov konania proti žalovanému v rozsahu 100 %.\n\n\n\n\todôvodnenie:\n\n\n\n\n\n\t1. Žalobca v podanej žalobe žiadal, aby súd stanovil žalovanému povinnosť zaplatiť žalobcovi 175,28 eur\n\n\tspolu s úrokom z omeškania vo výške 5,25 % ročne z dlžnej sumy od 29.11.2013 do zaplatenia. Žalobca\n\n\tuviedol, že so žalovaným uzavrel Zmluvy č. A1662845, A7070586, A4157125, ktorých neoddeliteľnou\n\n\tsúčasťou sú Všeobecné podmienky. V zmysle predmetných zmlúv žalobca vypožičal žalovanému 3 ks\n\n\tSIM kariet, ktoré umožňujú žalovanému využívať telekomunikačné služby poskytované žalobcom. SIM\n\n\tkartám boli pridelené účastnícke telefónne čísla XXXXXXXXXX, XXXXXXXXXX, XXXXXXXXXX. Tým,\n\n\tže žalovaný riadne a včas nezaplatil cenu za poskytnuté telekomunikačné služby za obdobie 2013/7\n\n\t- 2013/1 porušil zmluvné povinnosti. Žalobca zaslal žalovanému dňa 14.11.2013 pokus o pokonávku\n\n\ts rozpisom neuhradených faktúr za jednotlivé mesiace. Po zaslaní pokusu o pokonávku bola časť\n\n\tpohľadávky vo výške 5 eur odpísaná a preto si ju žalobca v tomto konaní neuplatňuje. Žalovaný na\n\n\tpokus o pokonávku nereagoval žiadnou, ani čiastočnou úhradou pohľadávky. Pohľadávka žalobcu voči\n\n\tžalovanému z titulu neuhradených služieb predstavuje celkom sumu 175,28 eur. Žalobca si uplatňuje\n\n\túrok z omeškania z celkovej dlžnej sumy v súlade so Všeobecnými podmienkami čl. 11 bod 11.14, a to\n\n\tpočnúc dňom nasledujúcim po uplynutí lehoty na dodatočné plnenie uvedenej v pokuse o pokonávku, t.\n\n\tj. od 29.11.2013. Žalobca na preukázanie svojich skutkových tvrdení predložil súdu Zmluvu o pripojení\n\n\tč. A1662845, Zmluvu o poskytovaní verejných služieb č. A7070586, Zmluvu o poskytovaní verejných\n\n\tslužieb č. A7070586, Pokus o pokonávku, faktúry č. 5212394482, č. 5216132920, č. 5216066088,\n\n\tč. 5215999074, č. 5219772311, č. 5219749374, č. 52198145178, č. 5219678852, č. 5223344073, č.\n\n\t5223274138, Všeobecné podmienky.\n\n\n\n\t2. Žalovaný v odpore podanom proti platobnému rozkazu Okresného súdu Levice zo dňa 7.7.2015\n\n\tpod č. k. 11C/248/2015-31 uviedol, že uplatňovaný nárok neuznáva v celom rozsahu, pretože súd\n\n\trozhodol iba na základe skutočností tvrdených a preukázaných žalobcom. Poukázal na to, že žalobca\n\n\tje dodávateľ a pri uzatváraní predmetných zmlúv, ktoré označil vo svojej žalobe nepostupoval v\n\n\tsúlade so zákonom a neposkytol mu ako spotrebiteľovi náležitú odbornú starostlivosť. Považuje za\n\n\tnepravdivé tvrdenie žalobcu, že v zmysle predmetných zmlúv žalobca vypožičal žalovanému 3 ks SIM\n\n\tkariet. Zmluvy neobsahujú ustanovenie o vypožičaní SIM kariet. Nie je pravdivé podľa žalovaného\n\n\ttvrdenie žalobcu, že žalobca zaslal žalovanému dňa 14.11.2013 pokus o pokonávku s rozpisom\n\n\tneuhradených faktúr za jednotlivé mesiace. Nie je podľa žalovaného pravdivé tvrdenie žalobcu, že si\n\n\tžalovaný riadne a včas nezaplatil cenu za poskytnuté telekomunikačné služby. Nie je tiež pravdivé\n\n\ttvrdenie žalobcu, že žalovaný porušil zmluvné povinnosti. Neuznáva uplatňovaný úrok z omeškania z\n\n\tcelkovej dlžnej sumy, podľa žalobcu v súlade so Všeobecnými podmienkami čl. 11, bod 11.14. Žalovaný\n\n\tpoukázal na to, že Zmluva o pripojení, ktorú žalobca predložil je zmluvou spotrebiteľskou, formulárovou,\n\n\tpredtlačenou, typovou a jej obsah spotrebiteľ nemal možnosť ovplyvniť, musel ju podpísať tak, ako\n\n\tmu bola predložená. Zmluvy obsahujú neprijateľné zmluvné podmienky, napr. zmluva zo 4.7.2013\n\n\tbod 7 ustanovenie o riešení sporov v rozhodcovskom konaní pred stálym rozhodcovských súdom,\n\n\tžalobca v zmluvách dal podpísať spotrebiteľovi ustanovenie, že neoddeliteľnou súčasťou sú Všeobecné\n\n\tpodmienky poskytovania verejných elektronických komunikačných služieb prostredníctvom verejnej\n\n\tmobilnej A siete spoločnosti Orange Slovensko, a. s. Cenník služieb a Prílohu k zmluve o poskytovaní\n\n\tverejných služieb s názvom „Súhlasy“, čo spotrebiteľ podpísal, avšak s uvedenými prílohami nebol\n\n\toboznámený, neprečítal si ich, z toho titulu nemohol byť nimi ani viazaný. Nekalou praktikou dodávateľa\n\n\tbolo predtlačené ustanovenie v zmluve a to súhlas s tým, aby spoločnosť Orange Slovensko a. s.\n\n\tspracovávala spotrebiteľove prevádzkové a osobné údaje na marketingové účely, najmä pre účely\n\n\tnových služieb, vrátane služieb s pridanou hodnotou a ich uvedenie na trh. Žalovaný nárok nie je jasný,\n\n\tzrozumiteľný a určitý z dôvodu, že predmetom zmlúv boli služby Orange World mini, ID kód, Dynamický\n\n\tverejná IP adresa, CLIR, CLIP, Roaming a blokovaním prichádzajúcich hovorov v roamingu a pretože v\n\n\tpredložených faktúrach dohodnuté služby nie sú zohľadnené. Žalovaný uviedol, že žalobcom predložené\n\n\tfaktúry nezodpovedajú skutočnosti, ani žalobnému nároku. Žalovaný namietol pravosť predložených\n\n\tfaktúr ako dôkazov, pričom ani jedna z nich nie je v súlade so zákonom podpísaná oprávnenými osobami\n\n\ttak, ako je uvedené pre dodávateľa v obchodnom registri SR. Namietal predloženie faktúry z titulu,\n\n\tže nespĺňajú náležitosti dokladu. Namietol aktívnu vecnú legitimáciu žalobcu z dôvodu, že žalobca\n\n\tnepredložil súdu plnomocenstvo účastníka podpisujú ako v jeho menej zmluvy. Žalovaný neoznačil a\n\n\tnepredložil súdu ako dôkazy žiadne listiny.\n\n\n\n\t3. Uznesením zo dňa 3.3.2017 č. k. 11C/248/2015-44 Okresný súd Levice zrušil platobný rozkaz\n\n\tOkresného súdu Levice zo dňa 7.7.2015 pod č. k. 11C/248/2015-31.\n\n\n\n\t4. Súd pojednával v neprítomnosti strán sporu, pretože boli riadne predvolané a nepožiadali o odročenie\n\n\tpojednávania z dôležitého dôvodu. Žalovaný bol predvolaný na pojednávanie z adresy, ktorú uviedol ako\n\n\tkorešpondenčnú adresu: Ľ. X, Q. O. T. z adresy, ktorú má vedenú v Registri obyvateľov SR ako adresu\n\n\ttrvalého pobytu T. XXXX/XX, Q.. Predvolanie na pojednávanie považuje sa z doručené žalovanému s\n\n\tpoukazom na § 111 ods. 3 CSP, v zmysle ktorého, ak nemožno doručiť písomnosť na adresu podľa §\n\n\t106, písomnosť sa považuje dňom vrátenia nedoručenej zásielky súdu za doručenú, a to aj vtedy, ak sa\n\n\tadresát o tom nedozvie (súdna zásielka doručovaná žalovanému na adresu Ľ. X, XXX XX Q. sa vrátila\n\n\tsúdu ako nedoručená 23.5.2018 a súdna zásielka doručovaná na adresu T. XXXX/XX, XXX XX Q. sa\n\n\tvrátila súdu ako nedoručená 26.4.2018).\n\n\n\n\t5. Súd na základe vykonaného dokazovania mal preukázané, že žalobca uzavrel so žalovaným tieto\n\n\tzmluvy:\n\n\n\n\t- Zmluvu o pripojení č. A1662845 uzavreli strany sporu dňa 16.12.2004,\n\n\t- Zmluvu o poskytovaní verejných služieb č. A7070586 uzavreli strany sporu dňa 4.7.2013,\n\n\t- Zmluvu o pripojení č. A4157125 uzavreli strany sporu dňa 19.1.2009,\n\n\tNeoddeliteľnou súčasťou všetkých týchto zmlúv sú Všeobecné podmienky. Na základe všetkých týchto\n\n\tzmlúv bolo žalovanému pridelené telefónne číslo, bola pridelená SIM karta a bol dohodnutý účastnícky\n\n\tprogram a druh služby.\n\n\n\n\t6. Podľa čl. 6 bodu 6.2 písm. b) Všeobecných podmienok, okrem povinností upravených v týchto\n\n\tVšeobecných podmienkach je Účastník povinný platiť cenu za poskytnuté služby podľa Zmluvy a podľa\n\n\tCenníka, ako aj cenu za iné Služby až na základe predloženia faktúry v súlade s ustanovením článku\n\n\t11 bod 11.8 týchto Všeobecných podmienok.\n\n\n\n\t7. Žalobca vystavil žalovanému nasledovné faktúry za poskytnuté mu služby: č.5212394482 splatná\n\n\t22.7.2013na sumu 5,03 eur, č.5216132920 splatná 22.8.2013 na sumu 7,98 eur, č.5216066088 splatná\n\n\t22.8.2013 na sumu 56,22 eur, č.5215999074 splatná 22.8.2013 na sumu 64,28 eur, č.5219772311\n\n\tsplatná 22.9.2013 na sumu 5 eur, č.5219749374 splatná 22.9.2013 na sumu 5,94 eur, č.52198145178\n\n\tsplatná 22.9.2013 na sumu 8,04 eur, č.5219678852 splatná 22.9.2013 na sumu 17,05 eur, č.5223344073\n\n\tsplatná 22.10.2013 na sumu 0,06 eur, č. 5223274138 splatná 22.10.2013 na sumu 17,74 eur.\n\n\n\n\t8. Z pokusu o pokonávku z 14.11.2013 vyplýva, že žalobca oznamuje žalovanému, že eviduje voči nemu\n\n\tpohľadávku, ktorá vznikla neuhradením faktúr za zúčtovacie obdobie 07/2013 2,99 eur, 08/2013 123,46\n\n\teur,09/2013 36,03 eur, 10/2013 17,80 eur.. Uvádza ďalej, že žalovaný je povinný zaplatiť aj poplatok\n\n\tza mimosúdne vymáhanie 14,42 eur podľa aktuálne platných všeobecných podmienok. Žalovaný bol\n\n\tvyzvaný na úhradu sumy 194,70 eur najneskôr do 28.11.2013.\n\n\n\n\t9. Podľa § 43 ods.1 zák.č.610/2003 Z.z., v znení platnom a účinnom ku dňu uzavretia zmlúv o pripojení\n\n\t(ďalej len zák.č.610/2003 Z.z.), zmluvou o pripojení sa podnik zaväzuje účastníkovi zriadiť potrebný\n\n\tprístup k verejnej telefónnej sieti alebo k inej verejnej sieti a sprístupniť súvisiace služby. Súčasťou\n\n\tzmluvy sú všeobecné podmienky a tarifa.\n\n\n\n\t10. Podľa § 43 ods.2 zák.č.610/2003 Z.z., podstatnými časťami zmluvy o pripojení sú dohodnutý druh\n\n\tverejnej služby, miesto jej poskytovania a cena za službu. Ak nie je v zmluve o pripojení určený čas\n\n\tposkytovania, platí, že sa služba bude poskytovať na neurčitý čas. Cenu za službu možno dojednať aj\n\n\todkazom na tarifu.\n\n\n\n\t11. Podľa § 42 ods. 4 zák.č.610/2003 Z.z., účastník je povinný a) používať verejnú službu v súlade s\n\n\ttýmto zákonom, so zmluvou o pripojení a so všeobecnými podmienkami, b) platiť cenu za poskytnutú\n\n\tverejnú službu podľa zmluvy o pripojení a podľa tarify, a ak to povaha služby umožňuje, až na základe\n\n\tpredloženia dokladu o vyúčtovaní, c) používať iba telekomunikačné zariadenia spĺňajúce požiadavky\n\n\tosobitných predpisov.\n\n\n\n\t12. Podľa § 44 ods. 1 zák. č. 351/2011 Z. z., zmluvou o poskytovaní verejných služieb sa podnik zaväzuje\n\n\túčastníkovi zriadiť potrebné pripojenie k verejnej sieti alebo poskytovať príslušné služby. Podnik môže\n\n\tvydať všeobecné podmienky a cenník, ktoré sú súčasťou zmluvy. Zmluva o poskytovaní verejných\n\n\tslužieb je písomná; to neplatí pre predplatené služby, poskytovanie služieb prostredníctvom verejných\n\n\ttelefónnych automatov a iných verejných prístupových bodov. Písomnú zmluvu o poskytovaní verejných\n\n\tslužieb je možné meniť aj inou ako písomnou formou, ak sa na tom zmluvné strany dohodnú; to neplatí\n\n\tpre záväzky účastníka, ktoré podľa Občianskeho zákonníka možno dojednať len v písomnej forme.\n\n\n\n\t13. Podľa § 43 ods. 12 písm. b) zák. č. 351/2011 Z. z., účastník je povinný platiť za poskytnutú verejnú\n\n\tslužbu podľa zmluvy o poskytovaní verejných služieb, a ak to povaha služby umožňuje, až na základe\n\n\tpredloženej faktúry.\n\n\n\n\t14. Podľa § 52 ods. 3 O. z., ustanovenia o spotrebiteľských zmluvách, ako aj všetky iné ustanovenia\n\n\tupravujúce právne vzťahy, ktorých účastníkom je spotrebiteľ, použijú sa vždy, ak je to na prospech\n\n\tzmluvnej strany, ktorá je spotrebiteľom. Odlišné zmluvné dojednania alebo dohody, ktorých obsahom\n\n\talebo účelom je obchádzanie tohto ustanovenia, sú neplatné. Na všetky právne vzťahy, ktorých\n\n\túčastníkom je spotrebiteľ, sa vždy prednostne použijú ustanovenia Občianskeho zákonníka, aj keď by\n\n\tsa inak mali použiť normy obchodného práva.\n\n\n\n\t15. Podľa § 52 ods. 3 O. z., dodávateľ je osoba, ktorá pri uzatváraní a plnení spotrebiteľskej zmluvy\n\n\tkoná v rámci predmetu svojej obchodnej alebo inej podnikateľskej činnosti.\n\n\n\n\t16. Podľa § 52 ods. 4 O. z., spotrebiteľ je fyzická osoba, ktorá pri uzatváraní a plnení spotrebiteľskej\n\n\tzmluvy nekoná v rámci predmetu svojej obchodnej činnosti alebo inej podnikateľskej činnosti.\n\n\n\n\t17. Podľa § 54 ods. 1 O. z, zmluvné podmienky upravené spotrebiteľskou zmluvou sa nemôžu odchýliť\n\n\tod tohto zákona v neprospech spotrebiteľa. Spotrebiteľ sa najmä nemôže vopred vzdať svojich práv,\n\n\tktoré mu tento zákon alebo osobitné predpisy na ochranu spotrebiteľa priznávajú, alebo si inak zhoršiť\n\n\tsvoje zmluvné postavenie.\n\n\t18. Súd na základe vykonaného dokazovania dospel k záveru, že je dôvodné žalobe vyhovieť. Súd mal\n\n\tpreukázané, že medzi stranami sporu došlo k uzavretiu Zmluvy o pripojení 16.12.2004 č. A 7070586,\n\n\tZmluvy o poskytovaní verejných služieb 4.7.2013 č. A7070586, Zmluvy o pripojení z 19.1.2009 č. A\n\n\t4157125. V Zmluvách je uvedené, že bola pridelená žalovanému SIM karta, je uvedené číslo SIM karty,\n\n\tje uvedené aj telefónne číslo, dohodnutý Účastnícky program a dohodnuté služby. Zo zmlúv vyplýva,\n\n\tže v každej zmluve za predávajúceho - žalobcu je uvedený kód predajného miesta, meno a priezvisko\n\n\tpredajcu a názov predajného miesta. Na základe uvedených zmlúv žalobca poskytoval žalovanému\n\n\tslužby a žalovanému vznikla povinnosť na základe týchto zmlúv platiť cenu poskytnutých služieb.\n\n\n\n\t19. Z predložených vyššieoznačených faktúr vyplýva, že žalovanému bola vyfakturovaná cena\n\n\tposkytovaných mu služieb. Žalovaný uvádza, že nie je pravdivé tvrdenie, že si žalovaný riadne a\n\n\tvčas nezaplatil cenu za poskytované telekomunikačné služby, avšak nepredložil žiadne dôkazy, na\n\n\tzáklade ktorých by preukázal, že fakturovanú cenu služieb na základe faktúr žalobcovi uhradil. Dátum\n\n\tsplatnosti faktúr vyplynul z údajov o splatnosti na jednotlivých faktúrach. Nie je preto rozhodujúce,\n\n\tči žalovaný prevzal pokus o pokonávku zo 14.11.2013. Žalovaný bol povinný už na základe faktúr,\n\n\tfakturovanú mu cenu služieb žalobcovi do termínu splatnosti faktúr uhradiť. Žalobcovi vznikla povinnosť\n\n\tv zmysle uzavretých zmlúv, ktorých súčasťou sú aj Všeobecné podmienky cenu služieb žalobcovi platiť\n\n\tna základe faktúr. Žalovaný nepreukázal, že si túto svoju povinnosť splnil, pokiaľ ide o vyššieoznačené\n\n\tfaktúry, v sume uplatnenej v žalobe. Samotná skutočnosť, že v zmluvách boli uvádzané zmluvné\n\n\tpodmienky o riešení sporov v rozhodcovskom konaní a že v zmluvách boli predtlačený súhlas s tým, aby\n\n\tspoločnosť Orange Slovensko, a. s. spracovávala spotrebiteľove prevádzkové a osobné údaje najmä\n\n\tna marketingové účely, nemá vplyv na záväzok žalovaného platiť riadne a včas cenu služieb.\n\n\n\n\t20. Pokiaľ ide o to, že faktúry neboli podpísané oprávnenými osobami ako je uvedené v obchodnom\n\n\tregistri SR, súd poukazuje na to, že faktúry nie sú povinné podpisovať osoby oprávnené konať za\n\n\tspoločnosť Orange Slovensko, a. s. uvedené v obchodnom registri SR, keďže v danom prípade sú\n\n\tfaktúry bežne vystavené tými, ktorí sú poverení v obchodnej spoločnosti touto činnosťou. Žalovaný\n\n\tnespochybnil nárok žalobcu na zaplatenie sumy 175,28 eur a nepreukázal, že uvedenú dlžnú sumu\n\n\tna základe faktúr žalobcovi zaplatil. Súd preto stanovil žalovanému povinnosť zaplatiť žalobcovi 175,28\n\n\teur. Žalovaný sa dostal do omeškania so zaplatením jednotlivo fakturovaných mu súm na základe\n\n\tvyššieuvedených faktúr vždy od nasledujúceho dňa po splatnosti tej- ktorej faktúry. Vznikla mu preto\n\n\tpovinnosť zaplatiť žalobcovi aj úrok z omeškania už od dňa nasledujúceho po splatnosti faktúr. Žalobca\n\n\tsi nárok na zaplatenie sumy celkove 175,28 eur uplatňuje od neskoršieho termínu, a to od nasledujúceho\n\n\tdňa po uplynutí lehoty na zaplatenie, ktorá bola stanovená v pokuse o pokonávku do 28.11.2013. Súd\n\n\tpreto stanovil povinnosť žalovanému zaplatiť žalobcovi úrok z omeškania od 29.11.2013 vo výške 5,25\n\n\t% ročne zo sumy 175,28 eur do zaplatenia.\n\n\n\n\t21. Podľa § 255 ods. 1 CSP, súd prizná strane náhradu trov konania podľa pomeru jej úspechu vo veci.\n\n\n\n\t22. Žalobca mal v konaní úplný procesný úspech, súd preto rozhodol, že žalobca má nárok na náhradu\n\n\ttrov konania proti žalovanému v rozsahu 100 %.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie v lehote 15 dní od dňa\n\n\tdoručenia rozsudku na Okresnom súde Levice v dvoch písomných\n\n\tvyhotoveniach.\n\n\n\n\n\n\tPodľa § 363 CSP, v odvolaní sa popri všeobecných náležitostiach podania uvedie, proti ktorému\n\n\trozhodnutiu smeruje, v akom rozsahu sa napáda, z akých dôvodov sa rozhodnutie považuje za\n\n\tnesprávne (odvolacie dôvody) a čoho sa odvolateľ domáha (odvolací návrh).\n\n\n\n\tPodľa § 364 CSP, rozsah, v akom sa rozhodnutie napáda, môže odvolateľ\n\n\trozšíriť len do uplynutia lehoty na podanie odvolania.\n\n\n\n\tPodľa § 365 ods. 1 CSP, odvolanie možno odôvodniť len tým, že\n\n\ta) neboli splnené procesné podmienky,\n\n\tb) súd nesprávnym procesným postupom znemožnil strane, aby uskutočňovala jej patriace procesné\n\n\tpráva v takej miere, že došlo k porušeniu práva na spravodlivý proces,\n\n\tc) rozhodoval vylúčený sudca alebo nesprávne obsadený súd,\n\n\td) konanie má inú vadu, ktorá mohla mať za následok nesprávne rozhodnutie vo veci,\n\n\te) súd prvej inštancie nevykonal navrhnuté dôkazy, potrebné na zistenie rozhodujúcich skutočností,\n\n\tf) súd prvej inštancie dospel na základe vykonaných dôkazov k nesprávnym skutkovým zisteniam,\n\n\tg) zistený skutkový stav neobstojí, pretože sú prípustné ďalšie prostriedky procesnej obrany alebo\n\n\tďalšie prostriedky procesného útoku, ktoré neboli uplatnené, alebo\n\n\th) rozhodnutie súdu prvej inštancie vychádza z nesprávneho právneho posúdenia veci.\n\n\n\n\tPodľa § 365 ods. 2 CSP, odvolanie proti rozhodnutiu vo veci samej možno odôvodniť aj tým, že\n\n\tprávoplatné uznesenie súdu prvej inštancie, ktoré predchádzalo rozhodnutiu vo veci samej, má vadu\n\n\tuvedenú v odseku 1, ak táto vada mala vplyv na rozhodnutie vo veci samej.\n\n\n\n\tPodľa § 365 ods. 3 CSP, odvolacie dôvody a dôkazy na ich preukázanie možno meniť a dopĺňať\n\n\tlen do uplynutia lehoty na podanie odvolania.\n\n\n\n\tAk povinný dobrovoľne nesplní, čo mu ukladá vykonateľné rozhodnutie, oprávnený môže podať návrh\n\n\tna vykonanie exekúcie podľa osobitného predpisu.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}