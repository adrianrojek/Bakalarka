{"sud_guid": "", "sud_typ": "", "sud_nazov": "Okresný súd Prievidza", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/4/2012", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Prievidza\n\n  Spisová značka:                       1T/4/2012\n\n  Identifikačné číslo súdneho spisu:    3812010008\n\n  Dátum vydania rozhodnutia:            05.03.2012\n\n  Meno a priezvisko sudcu, VSÚ:         Mgr. Vojtech Chmelan\n\n  ECLI:                                 ECLI:SK:OSPD:2012:3812010008.1\n\n  Oblasti právnej úpravy:               Trestné právo - Iné práva a slobody\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd v Prievidzi v senáte zloženom z predsedu senátu Mgr. Vojtecha Chmelana a prísediacich\n\n\tMgr. Anny Javorčekovej a JUDr. Evy Modoryovej na hlavnom pojednávaní konanom 05. marca 2012\n\n\ttakto\n\n\n\n\n\n\tr o z h o d o l :\n\n\n\n\tO b ž a l o v a n ý : Z. X. , nar. XX.XX.XXXX v Bojniciach,\n\n\tokres Prievidza, trvale bytom B. K.,\n\n\tM. č. XXX/XX, prechodne bytom B. K.,\n\n\tD. č. XXX/XX, okres Prievidza,\n\n\n\n\tj e v i n n ý , ž e\n\n\n\n\tdňa 19. júla 2008 sa zaregistroval pod menom XX F. XX na internetovom portáli www.azet.sk\n\n\t<http://www.azet.sk>, kde umiestnil svoju fotografiu a v profile vedľa fotografie umiestnil text „We\n\n\tmust secure the existence of our people and a future for White children“ lan Donaldson, čo v preklade z\n\n\tangličtiny znamená „My musíme zabezpečiť existenciu našich ľudí a budúcnosť pre naše biele deti“,\n\n\tpričom ide o výrok - 14 slov Dávida Lanea, ktorý bol členom Ku-Klux-Klanu a stál pri zrode hnutia\n\n\tBruders Schweigen - teroristickej skupiny, kde 14 slov je jedným z najobľúbenejších symbolov medzi\n\n\tbielymi nacistami, vo svojom albume s názvom „Moje všetko“ mal obžalovaný uverejnené fotografie a\n\n\tna jednej z nich bol s maloletým synom sediacim na kolenách obžalovaného, pričom obžalovaný drží v\n\n\trukách knihu s názvom Mein Kampf autora Adolfa Hitlera, na ďalšej fotografii, na ktorej v strede je\n\n\tumiestnené koleso s vyobrazením čísla 14 a nad obrázkom sa nachádza text „We must secure the\n\n\texistence of our people and a future for White children“ lan Donaldson, čo v preklade z angličtiny\n\n\tznamená „My musíme zabezpečiť existenciu našich ľudí a budúcnosť pre naše biele deti“, meno lan\n\n\tStuart Donaldson, ktoré patrili zomrelému spevákovi skupiny Skrewdriver ako zakladateľovi\n\n\tcelosvetovej skinheadskej organizácie Blood and Honour, ktoré texty a fotografie boli umiestnené v\n\n\tprofile obžalovaného najmenej do 22. februára 2011, kedy ich obžalovaný\n\n\tvymazal zo svojho profilu a ku svojmu účtu sa\n\n\tpripájal pravidelne z IP adries pridelených užívateľom C. I., bytom B. K., ulica D. číslo XXX/XX a C. M.,\n\n\tbytom B. E. E. číslo XXX,\n\n\n\n\tt e d a\n\n\n\n\tverejne, najmä používaním zástav, odznakov, rovnošiat alebo hesiel prejavil sympatie k skupine alebo\n\n\thnutiam, ktoré násilím, hrozbou násilia alebo hrozbou inej ťažkej ujmy smerujú k potláčaniu základných\n\n\tpráv a slobôd osôb,\n\n\n\n\tt ý m s p á c h a l\n\n\n\n\tprečin podpory a propagácie skupín smerujúcich k potlačeniu základných práv a slobôd podľa §\n\n\t422 ods.1 Trestného zákona číslo 300/2005 Z.z. v znení Zákona číslo 491/2008 Z.z.\n\n\n\n\ta za to sa\n\n\n\n\to d s u d z u j e\n\n\n\n\tPodľa § 294 ods.2 Trestného zákona, § 42 ods.1 Trestného zákona, § 41 ods.2 Trestného zákona, § 38\n\n\tods.3 Trestného zákona, § 36 písm. j), l) Trestného zákona, § 37 písm. h) Trestného zákona, § 39\n\n\tods.1 Trestného zákona k súhrnnému trestu odňatia slobody v trvaní 2 (dva) roky.\n\n\tPodľa § 49 ods.1 písm. a) Trestného zákona, § 50 ods.1 Trestného zákona sa výkon uloženého trestu\n\n\tpodmienečne odkladá na skúšobnú dobu v trvaní 30 (tridsať) mesiacov.\n\n\n\n\tPodľa § 60 ods.1 písm. a) Trestného zákona ukladá sa mu trest prepadnutia veci a to jeden kus krátkej\n\n\topakovanej palnej zbrane - repliky perkusného revolvera Talianskej výroby, značky P.LLipietta, kalibru\n\n\t44, výrobné číslo XXXXXX a výrobné číslo valca XXXXX, evidovanej na Okresnom riaditeľstve PZ,\n\n\tOdbore poriadkovej polície Prievidza pod číslom Z.Z.-XX/XXXX.\n\n\tPodľa § 60 ods.6 Trestného zákona vlastníkom prepadnutej veci sa stáva štát.\n\n\n\n\tPodľa § 42 ods.2 Trestného zákona súd zároveň z r u š u j e výrok o treste v rozsudku Okresného\n\n\tsúdu v Prievidzi, sp. zn. 1T 217/2011 zo dňa 23.11.2011, ktorý nadobudol právoplatnosť dňa\n\n\t23.11.2011, ako aj ďalšie rozhodnutia naň obsahovo nadväzujúce, ak vzhľadom na zmenu, ku ktorej\n\n\tdošlo, stratili svoj podklad.\n\n\n\n\to d ô v o d n e n i e :\n\n\n\n\tPodľa § 172 ods.2 Trestného poriadku účinného od 01.01.2006 tento rozsudok odôvodnenie n e o b s\n\n\ta h u j e .\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie v lehote 15 dní odo dňa jeho\n\n\tvyhlásenia cestou tunajšieho súdu ku Krajskému súdu v Trenčíne.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}