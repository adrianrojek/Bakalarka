{"sud_guid": "", "sud_typ": "", "sud_nazov": "Okresný súd Poprad", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "4T/154/2014", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "\n\n\n\n  Súd:                                  Okresný súd Poprad\n\n  Spisová značka:                       4T/154/2014\n\n  Identifikačné číslo súdneho spisu:    8714010580\n\n  Dátum vydania rozhodnutia:            08.01.2015\n\n  Meno a priezvisko sudcu, VSÚ:         JUDr. Vladimír Hric\n\n  ECLI:                                 ECLI:SK:OSPP:2015:8714010580.1\n\n  Oblasti právnej úpravy:               Trestné právo - Majetok\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Poprad, na hlavnom pojednávaní konanom dňa 8. januára 2015, samosudcom JUDr.\n\n\tVladimírom Hricom, takto\n\n\n\n\tr o z h o d o l :\n\n\n\n\tO b ž a l o v a n ý :\n\n\tml. T. T. nar. XX.XX.XXXX Q. O., trvalo bytom O., Ž. J.. Č.. XX,\n\n\n\n\tj e v i n n ý , že\n\n\n\n\tdňa 19.1.2014 zverejnil na webstránke www.bazos.sk <http://www.bazos.sk> inzerát č. 33442091 z IP\n\n\tadresy 88.212.36.192 v znení: „Predam plne funkcný iPhone 5 64GB biely v 100% stave, bez\n\n\tskrabancov. iPhone odblokovaný(originalne operatorom) na vsetky siete. Krabicu bohuzial nemam lebo\n\n\tbrat mi ju niekde stratil. Nabijacku a kabel ano. K iPhone pridam zadarmo screen protector (folie).\n\n\tPISTE NA EMAIL dohoda mozna pri rychlej kupe... Mozne posielat na dobierku.“ s uvedenou cenou\n\n\t299,-€ a uvedenou kontaktnou e-mailovou adresou: X..I., telefónnym číslom XXXX/XXXXXX, kde\n\n\tnásledne na uvedený inzerát reagoval B. D., ktorý s ml. T. T., ktorý vystupoval pod menom Š. P.,\n\n\tkomunikoval prostredníctvom e-mailovej adresy X..I. a ml. T. T. sa dohodol s B. D., že mu predá a aj\n\n\tpoštou zašle mobilný telefón Apple Iphone 5 za cenu 280,-€, kde dňa 24.01.2014 bol v Poprade na\n\n\tPošte 1 B. D., kde spolu so svojím otcom F. D. prevzal balík, na ktorom bol uvedený odosielateľ Š.S.\n\n\tP., P. X, XXX XX F., za prevzatie tohto balíka F. D., otec B. D., zaplatil za dobierku 280,-€, s pečiatkou\n\n\tdodacej pošty Prešov 1, pričom táto dobierková suma mala byť prevedená na účet č.:\n\n\tXXXXXXXXXX/XXXX, ktorého majiteľom je ml. T. T. a hneď v priestoroch pošty po zaplatení dobierky,\n\n\tbalík otvoril, pričom zistil, že sa v tomto nachádza kúsok dlaždice, čím takto ml. T. T. uviedol do omylu\n\n\tB. D., a spôsobil poškodenému F. D. škodu vo výške 280,- €, kde uvedená suma bola na mieste\n\n\tpozastavená, nebola zaslaná adresátovi, bola uložená v depozite pošty a následne bola vrátená F. D.,\n\n\n\n\tt e d a\n\n\n\n\tkonaním, ktoré bezprostredne smerovalo k dokonaniu trestného činu, ktorého sa páchateľ dopustil v\n\n\túmysle obohatiť seba na škodu cudzieho majetku tým, že uviedol niekoho do omylu a spôsobil tak na\n\n\tcudzom majetku malú škodu, pričom nedošlo k dokonaniu trestného činu,\n\n\n\n\tč í m s p á c h a l\n\n\n\n\tprečin podvodu podľa § 221 ods. 1 Trestného zákona v štádiu pokusu podľa § 14 ods. 1 Trestného\n\n\tzákona.\n\n\n\n\tPodľa § 98 písm. a/ Trestného zákona súd u p ú š ť a od potrestania obžalovaného ml. T. T..\n\n\n\n\to d ô v o d n e n i e :\n\n\n\n\tNa základe obžaloby z 10. 12. 2014 bolo vykonané hlavné pojednávanie, na ktorom dňa 8. 1. 2015 bol\n\n\tobžalovaný poučený o svojich právach a v súlade s ustanovením § 257 Trestného poriadku urobil\n\n\tvyhlásenie, že je vinný. Pri tomto vyhlásení bol prítomný aj obhajca a zákonný zástupca. Po splnení\n\n\tpodmienok uvedených v § 257 ods. 5 Trestného poriadku prokurátor navrhol prijať vyhlásenie\n\n\tobžalovaného a tak toto vyhlásenie bolo súdom prijaté a bolo rozhodnuté v zmysle § 257 ods. 7, 8\n\n\tTrestného poriadku.\n\n\n\n\tZ prečítaných správ bolo zistené, že obžalovaný žije v spoločnej domácnosti s rodičmi. Je študentom\n\n\tdenného štúdia na strednej škole, kde dosahuje pomerne dobré výsledky a rodičia nemajú s nim žiadne\n\n\tťažkosti pokiaľ ide o poskytovanie pomoci a starostlivosť o zabezpečenie potrieb obžalovaného.\n\n\tŠetrením pomerov v domácnosti bolo zistené, že domácnosť je riadne zabezpečená, obžalovaný okrem\n\n\tškolských povinností sa aktívne podieľa aj na mimoškolských aktivitách, v škole nemá problémy so\n\n\tsprávaním a výhrady k jeho študijným výsledkom neboli. V evidencii priestupkov nemá žiaden záznam\n\n\ta v registri trestov má záznam zo septembra 2014, keď Okresná prokuratúra Senica podmienečne\n\n\tzastavila trestné stíhanie v konaní Pv 279/14/2205 so skúšobnou dobou do 26. 9. 2015.\n\n\n\n\tVzhľadom na postoj obžalovaného ako aj predpoklady pre vedenie riadneho života v budúcnosti má\n\n\tsúd za to, že prejednanie tejto trestnej veci pred súdom splní svoj účel a obžalovanému nie je potrebné\n\n\tukladať trest pri splnení podmienok uvedených v § 98 písm. a/ Trestného zákona.\n\n\n\n\tPoučenie:\n\n\n\n\n\n\tProti tomuto rozsudku je možné podať odvolanie v lehote do 15 dní od\n\n\tjeho oznámenia prostredníctvom tunajšieho súdu na Krajský súd\n\n\tv Prešove.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}