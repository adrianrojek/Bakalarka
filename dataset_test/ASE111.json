{"sud_guid": "", "sud_typ": "", "sud_nazov": "Okresný súd Vranov nad Topľou", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "12T/193/2016", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Vranov nad Topľou\n\nSpisová značka:                      12T/193/2016\n\nIdentifikačné číslo súdneho spisu:   8816010713\n\nDátum vydania rozhodnutia:           15. 02. 2017\n\nMeno a priezvisko sudcu, VSÚ:        JUDr. Andrea Havírová\n\nECLI:                                ECLI:SK:OSVT:2017:8816010713.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Vranov nad Topľou samosudkyňou JUDr. Andreou Havírovou na verejnom zasadnutí o\n\n\tnávrhu na dohodu o vine a treste dňa 15. februára 2017 v súlade s ust. § 334 ods. 4 Tr. poriadku takto\n\n\n\n\trozhodol:\n\n\n\n\n\n\tPodľa § 334 ods. 4 Trestného poriadku súd s c h v a ľ u j e dohodu o vine a treste zo dňa 19.12.2016\n\n\ta vyhlasuje tento\n\n\n\n\trozsudok\n\n\n\n\n\n\tObvinený:\n\n\n\n\n\n\tS. K., nar. XX.XX.XXXX vo I. J. Y., trvale bytom ul. N. č. XXX/X, N. K., okres Vranov nad\n\n\tTopľou, živnostník,\n\n\n\n\tj e v i n n ý, ž e\n\n\n\n\tdňa 03.12.2015, v čase o 21:13 hod., v úmysle znemožniť svoju bývalú manželku X. K., nar.\n\n\tXX.XX.XXXX, pred širokou verejnosťou, príbuznými a spoločne známymi ľuďmi, na internetovom portáli\n\n\tT..K..M..N., z IP adresy XX.XXX.XX.XXX, prostredníctvom svojho telefónneho čísla XXXX XXX XXX,\n\n\tktoré použil pri registrácii, vytvoril užívateľský profil „X.,\" na ktorom súčasne uverejnil fotografiu X.\n\n\tK., uviedol jej vek, okres a kraj, v ktorom žije a k takto zverejnenej fotografii pripojil hanlivý nápis:\n\n\t„Jebať treba stačí napísať a dohoda istá,\" čo malo u užívateľov sociálnej siete navodzovať dojem, že\n\n\tpoškodená poskytuje sexuálne služby za odplatu, aj keď X. K. takéto a podobné aktivity nikdy v minulosti\n\n\tnevykonávala,\n\n\n\n\tteda\n\n\n\n\n\n\to inom oznámil nepravdivý údaj, ktorý je spôsobilý značnou mierou ohroziť jeho vážnosť u spoluobčanov,\n\n\tpoškodiť ho v zamestnaní, v podnikaní, narušiť jeho rodinné vzťahy, alebo spôsobiť inú vážnu ujmu a\n\n\ttento čin spáchal verejne - použitím počítačovej siete,\n\n\n\n\tč í m s p á ch a l\n\n\n\n\tprečin ohováranie podľa § 373 ods. l, ods. 2 písm. c) Trestného zákona s poukazom na § 122 ods.2\n\n\tpísm. a) Trestného zákona.\n\n\n\n\tZ a t o m u s ú d u k l a d á tento trest:\n\n\n\n\tPodľa § 373 ods. 2 Trestného zákona s poukazom na § 56 ods.1, ods. 2 Trestného zákona s poukazom\n\n\tna § 34 ods.4 Trestného zákona, pri rovnováhe poľahčujúcich a priťažujúcich okolností podľa § 36 písm.\n\n\tl) a podľa § 37 písm. m) Trestného zákona, s použitím § 38 ods. 2 Trestného zákona, § 39 ods. 2 písm.\n\n\td), ods. 4 Trestného zákona, peňažný trest vo výmere 500,00 (päťsto) EUR.\n\n\n\n\tPodľa § 57 ods.3 Trestného zákona, pre prípad, že by výkon peňažného trestu mohol byť úmyselne\n\n\tzmarený, ustanovuje sa náhradný trest odňatia slobody v trvaní 5 (päť) mesiacov.\n\n\n\n\tPodľa § 288 ods. Trestného poriadku súd poškodenú X. K., nar. XX.XX.XXXX, trvale bytom N. č. XXX/\n\n\tXX, Vranov nad Topľou, s nárokom na náhradu škody o d k a z u j e na civilný proces.\n\n\n\n\todôvodnenie:\n\n\n\n\n\n\tUznesením Okresného riaditeľstva PZ vo Vranove nad Topľou ČVS: ORP-2/1-VYS- VT-2016 zo dňa\n\n\t26.09.2016 bolo vznesené obvinenie S. K. pre prečin ohovárania podľa § 373 ods. 1, ods. 2 písm. c)\n\n\tTr. zákona.\n\n\n\n\tDňa 21. decembra 2016 podal Okresný prokurátor Okresnej prokuratúry vo Vranove nad Topľou návrh\n\n\tna schválenie dohody o vine a treste zo dňa 19. decembra 2016 medzi obvineným S. K. a okresným\n\n\tprokurátorom pre vyššie uvedený skutok právne kvalifikovaný ako prečin ohovárania podľa § 373 od.\n\n\t1, ods. 2 psím. c) Tr. zákona.\n\n\n\n\tZ predloženého spisu súd zistil, že obvinený sa k spáchaniu skutku priznal, uznal vinu s tým, že\n\n\tzhromaždené dôkazy nasvedčujú pravdivosti jeho priznania.\n\n\n\n\tPo prednesení dohody o vine a treste obvinený odpovedal na všetky otázky položené mu v súlade s\n\n\tust. § 333 ods. 3 Tr. por. áno s tým, že podanému návrhu na dohodu o vine a treste rozumie, súhlasí,\n\n\taby sa jeho trestná vec prejednala touto skrátenou formou, čím sa vyslovene vzdáva práva na verejný\n\n\tproces, rozumie, čo tvorí podstatu skutku, ktorý sa mu kladie za vinu, bol poučený ako obvinený o svojich\n\n\tprávach najmä o práve na obhajobu, bola mu daná možnosť na slobodnú voľbu obhajcu a s obhajcom\n\n\tsa mohol radiť o spôsobe obhajoby, rozumie podstate konania o návrhu na dohodu o vine a treste,\n\n\trozumie právnej kvalifikácii skutku ako trestného činu, bol oboznámený s trestnými sadzbami, ktoré\n\n\tzákon ustanovuje za trestný čin kladený mu za vinu, dobrovoľne sa priznal a uznal vinu za spáchaný\n\n\tskutok, ktorý sa v návrhu dohody o vine a treste kvalifikuje ako prečin ohovárania podľa § 373 ods. 1,\n\n\t2 písm. c) Tr. zákona, súhlasí s navrhovaným trestom, trest prijíma a v stanovených lehotách sa podriadi\n\n\tvýkonu trestu, uvedomuje si, že ak súd príjme návrh na dohodu o vine a treste a vynesie rozsudok, ktorý\n\n\tnadobudne právoplatnosť vyhlásením, nebude mať možnosť proti tomuto rozsudku podať odvolanie.\n\n\n\n\tV zmysle ust. § 334 ods. 2 Tr. poriadku súd stranám oznámil výhrady týkajúce sa výroku o treste. Keďže\n\n\tobvinený bol uznaným za vinného z prečinu ohovárania podľa § 373 ods. 1, ods. 2 písm. c) Tr. zákona,\n\n\ttak túto právnu kvalifikáciu podľa § 373 ods. 2 Tr. zákona bolo potrebné výslovne uviesť aj vo výroku\n\n\to treste. Zároveň, keďže nešlo o úmyselný trestný čin, ktorým páchateľ získal alebo snažil sa získať\n\n\tmajetkový prospech, ale o iný druh trestnej činnosti, bolo potrebné za takýto trestný čin ukladať peňažný\n\n\ttrest v zmysle ust. § 56 ods. 2 Tr. zákona, avšak, keďže výmeru tohto druhu trestu upravuje ust. § 56\n\n\tods. 1 Tr. zákona, uvedené zákonné ustanovenie tak bolo potrebné aj výslovne uviesť vo výroku o treste.\n\n\tPo prerušení verejného zasadnutia tak prokurátor spoločne s obvineným navrhli nové znenie dohody o\n\n\tvine a treste, v ktorom v tomto smere upravili výrok o navrhovanom treste.\n\n\n\n\tPo prednesení nového znenia dohody o vine a treste, po preskúmaní predloženej novej dohody o vine\n\n\ta treste, návrhu na jej schválenie ako aj predloženého spisového materiálu dospel súd k záveru, že\n\n\tdohoda o vine a treste nie je neprimeraná ani nespravodlivá, obvinený na všetky otázky položené mu\n\n\tv zmysle § 333 ods. 3 Tr. por. odpovedal áno, preto súd dohodu o vine a treste schválil a potvrdil ju\n\n\trozsudkom, tak ako je uvedený vo výroku tohto rozhodnutia.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie ani dovolanie, okrem dovolania podľa § 371 ods. 1\n\n\tpísm. c/, ods. 2 Tr. poriadku. Tento rozsudok nadobúda právoplatnosť jeho vyhlásením /§ 334 ods. 5\n\n\tTr. poriadku./.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}