{"sud_guid": "", "sud_typ": "", "sud_nazov": "Okresný súd Bratislava III", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/142/2014", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Bratislava III\n\n  Spisová značka:                       2T/142/2014\n\n  Identifikačné číslo súdneho spisu:    1314010960\n\n  Dátum vydania rozhodnutia:            11.02.2015\n\n  Meno a priezvisko sudcu, VSÚ:         JUDr. Roman Fitt\n\n  ECLI:                                 ECLI:SK:OSBA3:2015:1314010960.1\n\n  Oblasti právnej úpravy:               Trestné právo - Iné práva a slobody\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Bratislava III v Bratislave, v senáte zloženom z predsedu senátu JUDr. Romana Fitta, z prísediacich JUDr. Emiliána Pavlíka a Mgr. Michala Balacenka, v trestnej veci proti obv. S. J., pre zločin rozširovania detskej pornografie podľa § 369 ods. 1, ods. 2 písm. a), písm. b) Tr. zákona s poukazom na § 138 písm. b) Tr. zákona na verejnom zasadnutí konanom dňa 11.02.2015 takto\n\n\n\n\tr o z h o d o l :\n\n\n\n\tPodľa § 334 ods. 4 Tr. por. súd dohodu o vine a treste uzatvorenú medzi prokurátorom pre Bratislavu III a obvineným S. J. zo dňa 10.11.2014, sp. zn. 3 Pv 1072/13/1103-13 s c h v a ľ u j e a obvinený S. J., nar. XX.XX.XXXX v B. v Č. L., trvale bytom Z. XX, M., štátny príslušník SR, nezamestnaný, na slobode sa uznáva za vinného, že od presne nezisteného času, minimálne od 21.03.2008 do 03.09.2009 na presne nezistených miestach, avšak predovšetkým na Z. U. Č.. XX O. M. v byte č. XX na X. Poschodí z IP adresy XXX.XX.XX.XXX, vystupujúc pod užívateľským menom (loginom) X.XX, potom čo sa on, ako aj ďalšie osoby zaregistrovali na internetových portáloch www.azet.sk <http://www.azet.sk>, www.pokec.sk <http://www.pokec.sk> a používajúc užívateľské účty s užívateľskými menami A. a ďalšie odosielali medzi sebou ako aj ďalším doposiaľ nestotožneným osobám pornografické fotografie ako aj videonahrávky, na ktorých je celkom evidentne zobrazený pohlavný alebo obdobný sexuálny styk s deťmi alebo zobrazené holé telá detí alebo časti tela detí smerujúce k vyvolaniu sexuálneho uspokojenia, ktoré takto rozširovali použitím počítačovej siete teda - rozmnožoval, prepravoval, zadovažoval a sprístupňoval detskú pornografiu a čin spáchal závažnejším spôsobom konania - po dlhší čas a verejne čím spáchal - zločin rozširovanie detskej pornografie podľa § 369 ods. 1, ods. 2 písm. a), písm. b) Tr. zákona s poukazom na § 138 písm. b) Tr. zákona Za to sa odsudzuje Podľa § 369 ods. 2 Tr. zákona, § 38 ods. 2, ods. 3 Tr. zákona s poukazom na § 36 písm. j) Tr. zákona na trest odňatia slobody vo výmere 3 (troch) rokov. Podľa § 51 ods. 1 Tr. zákona s použitím § 51 ods. 2 Tr. zákona sa mu výkon uloženého trestu odňatia slobody podmienečne odkladá na skúšobnú dobu v trvaní 4 (štyri) roky a nad správaním obvineného v skúšobnej dobe sa ukladá probačný dohľad. Podľa § 51 ods. 4 písm. i) Tr. zákona sa ukladá povinnosť spočívajúca v príkaze podrobiť sa v priebehu skúšobnej doby psychoterapii alebo zúčastniť na psychologickom poradenstve. Podľa § 60 ods. 1 písm. a) Tr. zákona sa ukladá trest prepadnutia veci: - 1 ks osobný počítač (čierna skrinka) neznámeho výrobcu, model PC AT, výrobného čísla W., bez príslušenstva. Podľa § 60 ods. 6 Tr. zákona sa vlastníkom prepadnutej veci stáva štát.\n\n\n\n\to d ô v o d n e n i e :\n\n\n\n\tSúd určil termín verejného zasadnutia na deň 11.02.2015, na ktorý sa dostavil senát, prokurátor, obvinený, ktorí prehlásili, že lehotu na verejné zasadnutie mali zachovanú. Prokurátor predniesol dohodu o vine a treste, s ktorou obvinený S. J. súhlasil a na položené otázky v zmysle § 333 ods. 3 Tr. poriadku odpovedal nasledovne 1) či rozumie, podanému návrhu o vine a treste - áno2) či súhlasí s tým, aby trestná vec bola prejednávaná skrátenou formou, čím sa vzdáva práva na verejný proces - áno3) či rozumie tomu, čo tvorí podstatu skutku, kt. sa mi kladie za vinu - áno4) či bol poučený o svojich právach, najmä práva na obhajobu, či mu bola daná možnosť na slobodnú voľbu obhajcu, s kt. sa mohol radiť o sp. obhajoby - áno5) či rozumie podstate konania o návrhu na dohodu o vine a treste - áno6) či rozumie právnej kvalifikácií skutku - áno7) či bol oboznámený s trestnou sadzbou, kt. zákon ustanovuje za tento tr. čin - áno8) či sa dobrovoľne priznal a uznal vinu za spáchaný skutok, kt. sa v návrhu o dohode a vine kvalifikuje ako zločin rozširovanie detskej pornografie podľa § 369 ods. 1, ods. 2 písm. a), písm. b) Tr. zákona s poukazom na § 138 písm. b) Tr. zákona - áno9) či súhlasí s navrhovaným trestom a trest prijíma a v stanovenej lehote sa podrobí ochrannému opatreniu v rozsahu dohody - áno10) či si uvedomuje, ak súd príjme návrh na dohodu o vine a treste a vynesie rozsudok, kt. nadobudne právoplatnosť vyhlásením, nebude možné proti tomuto rozsudku podať odvolanie - áno, na ktoré všetky obvinený odpovedal súhlasne t. j. áno Vzhľadom k vyššie uvedeným skutočnostiam súd po preskúmaní predloženej dohody o vine a treste vo vzťahu k obvinenému S. J. dospel k záveru, že predložená dohoda je v súlade so zákonom, boli splnené všetky predpoklady na to, aby súd dohodu schválil vynesením tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie ani dovolanie okrem dovolanie podľa § 371 ods. 1 písm. c.) a ods. 2 Tr. por.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}