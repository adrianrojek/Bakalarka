{"sud_guid": "", "sud_typ": "", "sud_nazov": "Okresný súd Bratislava III", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/58/2012", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Bratislava III\n\n  Spisová značka:                       1T/58/2012\n\n  Identifikačné číslo súdneho spisu:    1312010231\n\n  Dátum vydania rozhodnutia:            31.07.2012\n\n  Meno a priezvisko sudcu, VSÚ:         JUDr. Zdenko Čaniga\n\n  ECLI:                                 ECLI:SK:OSBA3:2012:1312010231.1\n\n  Oblasti právnej úpravy:               Trestné právo - Život a zdravie\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Bratislava III v Bratislave samosudcom JUDr. Zdenkom Čanigom v trestnej veci proti\n\n\tobvinenému S. P., pre prečin prechovávania detskej pornografie podľa § 370 Tr. zákona, na verejnom\n\n\tzasadnutí vo veci návrhu Okresnej prokuratúry Bratislava III, na schválenie dohody o vine a treste, dňa\n\n\t31.07.2012 takto\n\n\n\n\tr o z h o d o l :\n\n\n\n\tobvinený:\n\n\n\n\n\n\tS. P., nar. XX.XX.XXXX/XXXX v G., trvale bytom G., I. č. XX,\n\n\n\n\tu z n á v a s a z a v i n n é h o, ž e\n\n\n\n\tobvinený v období od 30.08.2007 do 31.08.2007 sťahoval z web stránok www.freeimagehost.eu\n\n\t<http://www.freeimagehost.eu>, www.imagebam.com <http://www.imagebam.com> a ich serverov, na\n\n\tktorých sa nachádzali dátové súbor s obsahom detskej pornografie, prostredníctvom osobného\n\n\tpočítača, cez dynamickú IP adresu: XX.XXX.XXX.XXX, ktorú spravuje spoločnosť UPC BROADBAND\n\n\tSLOVAKIA s.r.o a ktorú v uvedenom období užíval obvinený na adrese G., I. č. 13XX/XX, dátové\n\n\tsúbory s obsahom detskej pornografie, pričom jeho konanie bolo zistené a zdokumentované\n\n\toperatívnou Rakúskou jednotkou CIS, ktoré prechovával na dátových nosičoch do dňa 15.10.2009,\n\n\tkedy bola u obvineného vykonaná domová prehliadka, počas ktorej boli uňho zaistené rôzne dátové\n\n\tnosiče, kinofilmy, osobný počítať značka SHARK Rival S1813 Dx, SN:XXXXXXXXXXX, čiernej farby a\n\n\tUSB kľúč INTENSO 4GB pričom z následného kriminalisticko-expertízneho skúmania Kriminalistickým\n\n\ta expertíznym ústavom PZ v Bratislave, odvetvie kriminalistická informatika č.p. PPZ-8970-13/KEU-BA-\n\n\tEXP-2009, vyplýva že na pevnom disku zaisteného počítača boli nájdené grafické súbory so sexuálnou\n\n\ta pornografickou tematikou, ktoré boli zálohované na DVD nosičoch označených číslom 1 v krúžku a\n\n\tčíslom 2 v krúžku, ktoré tvoria prílohu č. 1 znaleckého posudku , boli nájdené grafické súbory so\n\n\tsexuálnou a pornografickou tematikou, následne boli podrobné znaleckému skúmaniu znalca z odboru\n\n\tzdravotníctvo a farmácia, odvetvie pediatra a skúmania znalca z odboru zdravotníctvo a farmácia,\n\n\todvetvie sexuológia, zo záverov ktorých vyplýva, že zaistené dátové súbory a to na DVD nosiči s\n\n\toznačením „príloha č. 1 k č.p.: PPZ-8970-13/KEU-BA-EXP-2009 ozonačenom číslom 1 v krúžku“,\n\n\tkonkrétne v adresári s názvom „PC SHARK“ ktorého podadresárom je adresár „GRAFICKE“ s\n\n\tpodadresárom „A“ s obsahom 12355 fotografií a podadresárom “B“ s obsahom 15131 fotografií a na\n\n\tDVD nosiči s označením „príloha č. 1“ k č.p.: PPZ-8970-13/KEU-BA-EXP-2009 označenom číslom 2 v\n\n\tkrúžku“, konkrétne v adresári „PC SHARK“ v podadresári „GRAFICKÉ“ v podadresári „A“ s obsahom\n\n\t708 fotografií, ďalej v adresári „PC SHARK“ v podadresári „VIDEO“ s obsahom 81 video - súborov a 1\n\n\tsúbor so zoznamom videí a v adresári „USB INTENSO“ v podadresári „GRAFICKE“ s obsahom 71\n\n\tfotografií a 1 súbor so zoznamom fotografií sa nachádzajú osoby ženského a ojedinele aj mužského\n\n\tpohlavia , pričom všetky osoby sú mladšie ako 18 rokov, pričom veková skupina je zjavne pod 15 rokov,\n\n\tnajčastejšie sa vyskytujú 12 ročné osoby, pričom v množstve záznamov figuruje vek pod 10 rokov a\n\n\tďalej bolo zistené, že na uvedených nosičoch je z predložených objektov viac ako 99% takých , na\n\n\tktorých je zobrazená súlož, iný spôsob pohlavného styku, alebo iného sexuálneho styku, alebo sú\n\n\tzobrazené obnažené časti tela smerujúce k vyvolaniu sexuálneho uspokojenia inej osoby, teda viac ako\n\n\t99% objektov patrí do zákonom definovanej oblasti detskej pornografie, čiže obvinený od presne\n\n\tnezisteného času dňa 30.08.2007 do dňa 15.10.2009 prechovával detskú pornografiu,\n\n\n\n\tt e d a\n\n\n\n\t- prechovával detskú pornografiu,\n\n\n\n\tč í m s p á c h a l\n\n\n\n\t- prečin prechovávania detskej pornografie podľa § 370 Tr. zákona,\n\n\n\n\tZa to sa\n\n\to d s u d z u j e:\n\n\n\n\tPodľa § 370, § 38 ods. 2, ods. 3, § 36 písm. j/l/ Tr. zákona k trestu odňatia slobody v trvaní 10 (desať)\n\n\tmesiacov.\n\n\n\n\tPodľa § 49 ods. 1 písm. a/Tr. zákona súd obvinenému výkon trestu odňatia slobody podmienečne\n\n\todkladá a podľa § 50 ods. 1 Tr. zákona súd určuje skúšobnú dobu v trvaní 2 (dva) roky.\n\n\n\n\tPodľa § 60 ods. 1 písm. a/Tr. zákona súd ukladá trest prepadnutia veci a to:\n\n\t- 1 ks osobný počítať zn. Shark Rival S1813 Dx , sériové číslo:03207014386, čiernej farby,\n\n\t- 1 ks USB kľúč INTENSO 4GB, čierno-striebornej farby\n\n\tvedenej na OS BA III v Knihe vecí vzatých do úschovy pod č. 10/12.\n\n\n\n\tPodľa § 60 ods. 6 Tr. zákona vlastníkom prepadnutej veci sa stáva štát.\n\n\n\n\to d ô v o d n e n i e :\n\n\n\n\tOkresná prokuratúra Bratislava III podala návrh na dohodu o vine a treste sp. zn. 1 Pv 435/10 dňa\n\n\t25.05.2012.\n\n\n\n\tPredseda senátu preskúmal návrh dohody o vine a treste a vytýčil termín verejného zasadnutia na deň\n\n\t31.07.2012.\n\n\n\n\tObvinený na otázky predsedu senátu v zmysle ustanovenia § 333 ods. 3 Tr. por., či:\n\n\n\n\t1. Rozumiete podanému návrhu na dohodu o vine a treste?\n\n\n\n\t2. Súhlasíte, aby sa Vaša trestná vec prejednala touto skrátenou formou, čím sa vzdávate práva na\n\n\tverejný súdny proces?\n\n\n\n\t3. Rozumiete , čo tvorí podstata skutku, ktorý sa Vám kladie za vinu?\n\n\n\n\t4. Boli ste ako obvinený poučený o svojich právach, najmä o práve na obhajobu, bola Vám daná\n\n\tmožnosť na slobodnú voľbu obhajcu a s obhajcom ste sa mohol radiť o spôsobe obhajoby?\n\n\n\n\t5. Rozumiete podstate konania o návrhu na dohodu o vine a treste?\n\n\n\n\t6. Rozumiete právnej kvalifikácií skutku ako trestného činu?\n\n\n\n\t7. Boli ste oboznámený s trestnými sadzbami, ktoré zákon ustanovuje za trestný čin kladeným za vinu?\n\n\n\n\t8. Dobrovoľne ste sa priznali a uznali vinu za spáchaný skutok, ktorý sa v návrhu dohody o vine a treste\n\n\tkvalifikuje ako určitý trestný čin?\n\n\n\n\t9. Súhlasíte s navrhovaným trestom, tento trest prijímate?\n\n\n\n\t10. Uvedomujete si, že ak súd príjme návrh na dohodu o vine a treste a vynesie rozsudok, ktorý\n\n\tnadobudne právoplatnosť vyhlásením, nebudete môcť proti tomuto rozsudku podať odvolanie?\n\n\n\n\tObvinený odpovedal: áno.\n\n\n\n\tPretože súd nezistil porušenie procesných ustanovení (§ 232, § 333 ods. 3 Tr. por.) a dohoda o vine a\n\n\ttreste nie je zrejme neprimeraná (§ 334 ods. 2 Tr. por.), rozhodol túto dohodu o vine a treste schváliť (§\n\n\t334 ods. 4 Tr. por.) a potvrdiť ju týmto rozsudkom.\n\n\n\n\tTento rozsudok nadobudol právoplatnosť dňom vyhlásenia.\n\n\n\n\tNa základe uvedeného bolo rozhodnuté tak, ako je uvedené vo výrokovej časti tohto rozsudku.\n\n\n\n\tPoučenie:\n\n\n\n\n\n\tP o u č e n i e: Proti tomuto rozsudku nie je prípustné odvolanie ani dovolanie okrem dovolania\n\n\tpodľa § 371 ods. 1 písm. c/ a ods. 2. Tr. poriadku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}