{"sud_guid": "", "sud_typ": "", "sud_nazov": "Okresný súd Nové Mesto n/V", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/43/2013", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Nové Mesto n/V\n\n  Spisová značka:                       1T/43/2013\n\n  Identifikačné číslo súdneho spisu:    3513010100\n\n  Dátum vydania rozhodnutia:            16.04.2013\n\n  Meno a priezvisko sudcu, VSÚ:         JUDr. Ivan Pavlovič\n\n  ECLI:                                 ECLI:SK:OSNM:2013:3513010100.1\n\n  Oblasti právnej úpravy:               Trestné právo - Iné práva a slobody\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Nové Mesto nad Váhom samosudcom JUDr. Ivanom Pavlovičom v trestnej veci proti\n\n\tobvinenému S. G., nar. XX.XX.XXXX v Y., trvale bytom O. N. Č.. XXX, trestne stíhaného na slobode\n\n\tpre zločin rozširovania detskej pornografie podľa § 369 ods. 1, ods. 2 písm. b) Trestného zákona č.\n\n\t 300/2005 Z. z. v znení účinnom od 01.11.2011 (ďalej len „Trestný zákon\") na verejnom zasadnutí\n\n\tkonanom v Novom Meste nad Váhom dňa 16. apríla 2013 t a k t o\n\n\n\n\tr o z h o d o l :\n\n\n\n\tPodľa § 334 ods. 4 Tr. poriadku s a s c h v a ľ u j e dohoda o vine a treste uzatvorená medzi\n\n\tprokurátorkou Okresnej prokuratúry v Novom Meste nad Váhom Z.. A. S.D.L. a obvineným S. G., nar.\n\n\tXX.XX.XXXX v Y., a potvrdzuje ju týmto\n\n\tr o z s u d k o m\n\n\n\n\tobvinený: S. G., nar. XX.XX.XXXX v Y., bytom O. N. Č.. XXX,\n\n\tna slobode,\n\n\n\n\tj e v i n n ý , ž e\n\n\n\n\t1. v období od 15.57 hod. dňa 01.11.2011 v obci O. N. z rodinného domu č. XXX, cez IP adresu\n\n\tXXX.XX.XX.XXX:XXXXX, evidovanú na spoločnosť Slovak Telekom, a.s., Karadžičova 10, 825 13\n\n\tBratislava, zaregistroval na portáli www.azet.sk <http://www.azet.sk> užívateľský profil s názvom „X.“,\n\n\tcez ktorý sprístupnil ďalším užívateľom tohto portálu fotografie obnažených detí - dievčat, v rôznych\n\n\tpózach a fotografie zobrazujúce ich obnažené pohlavné orgány umiestnených v priečinku fotoalbumy a\n\n\tpodpriečinkoch označených číselnými kódmi 22709665 a 22709668 a v podpriečinku rýchlej pošty s\n\n\tinými používateľmi sociálnej siete POKEC ponúkal na prezeranie zaheslované fotoalbumy s obsahom\n\n\tdetskej pornografie, čím do 21.06.2012 takýmto spôsobom verejne, prostredníctvom internetu\n\n\trozširoval detskú pornografiu zároveň v priečinku „e-mail“, podpriečinok „prijaté“ zo sociálnej siete\n\n\tPOKEC zhromažďoval od doposiaľ nestotožnených používateľov fotografie a videá s detskou\n\n\tpornografiou,\n\n\n\n\t2. v období od 01.11.2011 v obci O. N. z rodinného domu č. XXX, cez IP adresu\n\n\tXXX.XX.XX.XXX:XXXXX, evidovanú na spoločnosť Slovak Telekom, a.s., Karadžičova 10, 825 13\n\n\tBratislava, zaregistroval na portáli www.azet.sk <http://www.azet.sk> užívateľský profil s názvom „C.“,\n\n\tcez ktorý sprístupnil ďalším užívateľom tohto portálu fotografie obnažených detí - dievčat, v rôznych\n\n\tpózach a fotografie zobrazujúce ich obnažené pohlavné orgány umiestnených v priečinku fotoalbumy a\n\n\tpodpriečinkoch označených číselnými kódmi 22709665 a 22709668 a v podpriečinku rýchlej pošty s\n\n\tinými používateľmi sociálnej siete POKEC ponúkal na prezeranie zaheslované fotoalbumy s obsahom\n\n\tdetskej pornografie, čím do 10.07.2012 takýmto spôsobom verejne, prostredníctvom internetu\n\n\trozširoval detskú pornografiu zároveň v priečinku „e-mail“, podpriečinok „prijaté“ zo sociálnej siete\n\n\tPOKEC zhromažďoval od doposiaľ nestotožnených používateľov fotografie a videá s detskou\n\n\tpornografiou,\n\n\n\n\t3. v období od 01.11.2011 v obci O. N. z rodinného domu č. XXX, cez IP adresu\n\n\tXXX.XX.XX.XXX:XXXXX, evidovanú na spoločnosť Slovak Telekom, a.s., Karadžičova 10, 825 13\n\n\tBratislava, zaregistroval na portáli www.azet.sk <http://www.azet.sk> užívateľský profil s názvom „S.“,\n\n\tcez ktorý sprístupnil ďalším užívateľom tohto portálu fotografie obnažených detí - dievčat, v rôznych\n\n\tpózach a fotografie zobrazujúce ich obnažené pohlavné orgány umiestnených v priečinku fotoalbumy a\n\n\tpodpriečinku označenom číselným kódom 22703182 a v podpriečinku rýchlej pošty s inými\n\n\tpoužívateľmi sociálnej siete POKEC ponúkal na prezeranie zaheslované fotoalbumy s obsahom detskej\n\n\tpornografie, čím do 10.07.2012 takýmto spôsobom verejne, prostredníctvom internetu rozširoval\n\n\tdetskú pornografiu zároveň v priečinku „e-mail“, podpriečinok „prijaté“ zo sociálnej siete POKEC\n\n\tzhromažďoval od doposiaľ nestotožnených používateľov fotografie a videá s detskou pornografiou,\n\n\n\n\tt e d a\n\n\n\n\tv bode 1, 2, 3\n\n\t- rozširoval detskú pornografiu a spáchal uvedený čin verejne,\n\n\n\n\tč í m s p á c h a l\n\n\n\n\tv bode 1, 2, 3\n\n\t- zločin rozširovania detskej pornografie podľa § 369 ods. 1, ods. 2 písm. b) Trestného zákona.\n\n\n\n\tZa to sa\n\n\to d s u d z u j e\n\n\n\n\tPodľa § 369 ods. 2 Trestného zákona s použitím § 36 písm. j), l) Trestného zákona, § 38 ods. 2,\n\n\t3, ods. 8 Trestného zákona, na trest odňatia slobody vo výmere 36 /tridsaťšesť/ mesiacov.\n\n\n\n\tPodľa § 49 ods. l písm. a) Trestného zákona sa mu výkon trestu odňatia slobody podmienečne odkladá\n\n\t.\n\n\n\n\tPodľa § 51 ods. l, ods. 2 Trestného zákona sa obvinenému určuje skúšobná doba v trvaní 30 /tridsať/\n\n\tmesiacov s probačným dohľadom nad jeho správaním v skúšobnej dobe.\n\n\n\n\tPodľa § 51 ods. 4 písm. g) Trestného zákona sa obvinenému ukladá povinnosť podrobiť sa v súčinnosti\n\n\ts probačným a mediačným úradníkom alebo iným odborníkom programu sociálneho výcviku alebo\n\n\tinému výchovnému programu.\n\n\n\n\to d ô v o d n e n i e :\n\n\n\n\tProkurátor Okresnej prokuratúry Nové Mesto nad Váhom podal na Okresný súd Nové Mesto nad\n\n\tVáhom pod Pv 455/12 - 37 dňa 15.03.2013 návrh na schválenie dohody o vine a treste uzavretej dňa\n\n\t14.03.2013 s obvineným v znení uvedenom návrhu dohody o vine a treste. Konanie o dohode o vine a\n\n\ttreste prokurátor začal z dôvodu, že výsledky vyšetrovania dostatočne odôvodňovali záver, že skutok,\n\n\tpre ktorý je vedené trestné stíhanie, sa stal, tento je trestným činom a spáchal ho obvinený, ktorý sa k\n\n\tspáchaniu skutku priznal, uznal vinu, súhlasil s konaním o dohode o vine a treste a ostatné dôkazy\n\n\tnasvedčujú pravdivosti jeho priznaniu.\n\n\tPreskúmaním predloženého spisového materiálu, vyšetrovacieho spisu Okresného riaditeľstva PZ v\n\n\tNovom Meste nad Váhom, ČVS: ORP - 232/OVK - NM - 2013, súd zistil, že v konaní o dohode o vine a\n\n\ttreste boli dodržané ustanovenia § 232 Trestného poriadku č. 301/2005 Z. z. v znení zákona č.\n\n\t 650/2005 Z. z. (ďalej len „Trestný poriadok“), že uzavretá dohoda o vine a treste po obsahovej stránke\n\n\tspĺňa požiadavky vyjadrené ustanovením § 232 ods. 7 Trestného poriadku, ako aj to, že návrh na\n\n\tschválenie dohody o vine a treste a návrh dohodnutého rozsudku sú v súlade s ustanovením § 233 ods.\n\n\t2 Trestného poriadku. Posúdením návrhu dohody o vine a treste v zmysle ustanovení § 331 ods. 1\n\n\tTrestného poriadku súd nezistil žiadne závažné porušenia procesných predpisov, ktoré by zakladali\n\n\tdôvod na odmietnutie návrhu dohody o vine a treste podľa § 331 ods. 1 písm. b) Trestného poriadku.\n\n\tNavrhovanú dohodu o vine a treste nepovažoval súd za zrejme neprimeranú ani nespravodlivú\n\n\tvzhľadom na povahu a závažnosť trestného činu, spôsob spáchania činu a jeho následok, zavinenie,\n\n\tako aj vzhľadom na osobu páchateľa, jeho pomery a možnosť jeho nápravy, vezmúc do úvahy aj\n\n\tskutočnosť, že konanie páchateľa naplnilo znaky skutkovej podstaty úmyselného trestného činu.\n\n\tV zmysle ustanovení § 332 ods. 1 a § 333 Trestného poriadku po preskúmaní návrhu a spisového\n\n\tmateriálu určil samosudca termín verejného zasadnutia na deň 16.04.2013. Po prednesení návrhu\n\n\tdohody o vine a treste prokurátorom Okresnej prokuratúry Nové Mesto nad Váhom obvinený na\n\n\tverejnom zasadnutí na otázky samosudcu, uvedené v ustanovení § 333 ods. 3 písm. a) až j) Trestného\n\n\tporiadku:\n\n\n\n\ta/ Či rozumie podanému návrhu dohody o vine a treste,\n\n\tobvinený odpovedal: Áno\n\n\tb/ Či súhlasí, aby sa jeho trestná vec prejednala touto skrátenou formou, čím sa vzdáva pravá na\n\n\tverejný súdny proces,\n\n\tobvinený odpovedal: Áno\n\n\tc/ Či rozumie, čo tvorí podstatu skutku, ktorý sa mu kladie za vinu,\n\n\tobvinený odpovedal: Áno\n\n\td/ Či bol ako obvinený poučený o svojich právach, najmä o práve na obhajobu, či mu bola daná\n\n\tmožnosť' na slobodnú voľbu obhajcu a či sa s obhajcom mohol radiť' o spôsobe obhajoby,\n\n\tobvinený odpovedal: Áno\n\n\te/ Či rozumel podstate konania o návrhu na dohodu o vine a treste,\n\n\tobvinený odpovedal: Áno\n\n\tf/ Či rozumie právnej kvalifikácii skutku ako trestného činu,\n\n\tobvinený odpovedal: Áno\n\n\tg/ Či bol oboznámený s trestnými sadzbami, ktoré zákon ustanovuje za trestný čin mu kladený za vinu,\n\n\tobvinený odpovedal: Áno\n\n\th/ Či sa dobrovoľne priznal a uznal vinu za spáchaný skutok, ktorý sa v návrhu dohody o vine a treste\n\n\tkvalifikuje ako určitý trestný čin,\n\n\tobvinený odpovedal: Áno\n\n\ti/ Či súhlasí s navrhovaným trestom, trest prijíma a v stanovených lehotách sa podriadi výkonu trestu a\n\n\tči uhradí škodu v rozsahu dohody,\n\n\tobvinený odpovedal: Áno\n\n\tj/ Či si uvedomuje, že ak súd prijme návrh na dohodu o vine a treste a vynesie rozsudok, ktorý\n\n\tnadobudne právoplatnosť vyhlásením, nebude možné proti tomuto rozsudku podať' odvolanie,\n\n\tobvinený odpovedal: Áno\n\n\tNakoľko obvinený odpovedal na všetky otázky ,,Áno“, mohol samosudca rozhodovať o skutku, jeho\n\n\tprávnej kvalifikácii a primeranosti trestu. Uzavretú dohodu samosudca na verejnom zasadnutí\n\n\tvyhodnotil ako primeranú a spravodlivú, preto predloženú dohodu schválil a schválenú dohodu potvrdil\n\n\trozsudkom tak, ako je to uvedené vo výrokovej časti tohto rozsudku.\n\n\tSúd je presvedčený, že uložený podmienečný úhrnný trest odňatia slobody v trvaní 36 mesiacov s\n\n\tpodmienečným odkladom na skúšobnú dobu v trvaní 30 mesiacov s probačným dohľadom a\n\n\tprobačnou povinnosťou je trestom primeraným, vzhľadom na osobu obvineného, osobné pomery a\n\n\tokolnosti trestného činu, nakoľko sledovaním správania obvineného v skúšobnej dobe podmienečného\n\n\todsúdenia je možné pôsobiť na jeho správanie tak, aby sa ďalšej trestnej činnosti nedopustil.\n\n\tInštitút podmienečného odsúdenia kladie dôraz v prvom rade na resocializačnú povahu trestnoprávnych\n\n\tnoriem, ktorého podstatou je, že súd vynesie odsudzujúci rozsudok alebo trestný rozkaz a uloží trest\n\n\todňatia slobody, ale výkon tohto trestu odloží páchateľovi trestného činu pod tou podmienkou, že v\n\n\tpriebehu určenej skúšobnej doby sa bude riadne správať a bude plniť povinnosti uložené súdom. To\n\n\tznamená, že odsúdený bude v priebehu skúšobnej doby dodržiavať právny poriadok, základné normy\n\n\tobčianskej spoločnosti a nebude sa dopúšťať trestných činov, priestupkov a iných deliktov a v\n\n\tneposlednom rade bude plniť súdom uložené povinnosti a obmedzenia.\n\n\tSkúšobná doba začne plynúť obvinenému prvým dňom po právoplatnosti tohto rozhodnutia. V prípade,\n\n\tže sa v priebehu skúšobnej doby dopustí obvinený akejkoľvek trestnej činnosti, za ktorú bude\n\n\tprávoplatne odsúdený, alebo i v prípade spáchania akýchkoľvek priestupkov (t. j. aj dopravných),\n\n\tzakladajú takéto skutočnosti zákonný dôvod na premenu uloženého podmienečného trestu odňatia\n\n\tslobody na nepodmienečný. V prípade, ak bude obvinený viesť v skúšobnej dobe riadny život a\n\n\tvyhovie bezo zvyšku všetkým v rozsudku uloženým podmienkam, súd vysloví, že sa o s v e d č i l; ináč\n\n\trozhodne, a to prípadne už v priebehu skúšobnej doby, že si trest v y k o n á. Súd považuje za\n\n\tpotrebné obvineného poučiť, že v prípade, ak spácha v skúšobnej dobe podmienečného odsúdenia\n\n\túmyselný trestný čin, tak v prípade uznania viny, v zmysle § 49 ods. 2 Trestného zákona mu nebude\n\n\tmožné za trestný čin spáchaný v skúšobnej dobe podmienečného odsúdenia podmienečne odložiť\n\n\tvýkon trestu odňatia slobody a reálne mu môže hroziť nepodmienečný trest. Účelom trestu teda nie je\n\n\tlen ochrana občanov pred páchaním trestných činov, ale aj výchovné pôsobenie na páchateľa, ktoré\n\n\tmá smerovať k tomu, aby v ďalšom živote viedol riadny život. Uložený trest považuje súd vzhľadom na\n\n\tosobu páchateľa, najmä s prihliadnutím na jeho doterajší život a prostredie, v ktorom žije a pracuje a na\n\n\tokolnosti prípadu, za dôvodný a primeraný, zodpovedajúci zásadám ukladania trestov v zmysle\n\n\tustanovenia § 34 Trestného zákona, ktorých účelom je zabezpečenie nielen ochrany spoločnosti pred\n\n\tpáchateľmi trestných činov, ale aj vytvorenie podmienok na nápravu páchateľa a na jeho výchovu k\n\n\ttomu, aby v budúcnosti viedol riadny život.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie ani dovolanie, okrem dovolania podľa § 371 ods. 1\n\n\tpísm. c) a ods. 2 Trestného poriadku. Rozsudok nadobudol právoplatnosť vyhlásením.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}