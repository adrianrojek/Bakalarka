{"sud_guid": "", "sud_typ": "", "sud_nazov": "Okresný súd Žilina", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "35T/34/2012", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Žilina\n\n  Spisová značka:                       35T/34/2012\n\n  Identifikačné číslo súdneho spisu:    5112010292\n\n  Dátum vydania rozhodnutia:            23.03.2012\n\n  Meno a priezvisko sudcu, VSÚ:         JUDr. Marek Šenkár\n\n  ECLI:                                 ECLI:SK:OSZA:2012:5112010292.1\n\n  Oblasti právnej úpravy:               Trestné právo - Majetok\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Žilina v senáte zloženom z predsedu senátu JUDr. Mareka Šenkára a členov senátu Ing.\n\n\tValérie Hazdovej a Augustína Brezániho, v trestnej veci obvineného S. I., stíhaného pre prečin\n\n\tneoprávneného vyrobenia a používania platobného prostriedku, elektronických peňazí alebo inej\n\n\tplatobnej karty podľa § 219 ods. 1 Tr. zákona a iné, na verejnom zasadnutí konanom dňa 23.03.2012, o\n\n\tnávrhu na schválenie dohody o vine a treste takto,\n\n\n\n\tr o z h o d o l :\n\n\n\n\tPodľa § 334 ods. 1, ods. 4 Tr. por. schvaľuje dohodu o vine a treste z 01.03.2012 uzavretú\n\n\tmedzi prokurátorom Okresnej prokuratúry Žilina a obvineným S. I. v nasledovnom znení :\n\n\n\n\tobvinený S. I., nar. XX.XX.XXXX, trvale bytom Q.. O.\n\n\tČ.. XXXX/XX, Ž., t.č. ÚVTOS G.\n\n\tE. Z.\n\n\n\n\tj e v i n n ý , ž e\n\n\n\n\tdňa 30.12.2010 v presne nezistenom čase, počas toho ako vykonával rekonštrukciu balkóna v byte C.\n\n\tP. v Ž. na Ul. I. č. XXXX/XX, sa nezisteným spôsobom zmocnil plastového púzdra na doklady, v ktorom\n\n\tsa nachádzal občiansky preukaz, kartička poistenca, cestovný pas, kreditná karta ČSOB a M-Bank,\n\n\tvedené na meno C. P., kde následne v čase od 14.18 hod. do 15.24 hod. dňa 30.12.2010\n\n\tprostredníctvom internetu z IP adresy XX.XXX.XXX.XX vykonal kreditnou kartou č. XXXX XXXX XXXX\n\n\tXXXX, vedenou k účtu v ČSOB č. XXXXXXXXX/XXXX neoprávnené transakcie, a to dobitie kreditu na\n\n\ttelefónnom čísle +XXXXXXXXXXXX, vedené na meno S. I. - deväť úspešných transakcií v celkovej\n\n\tvýške 250,-Eur a päť neúspešných transakcií v celkovej výške 96,-Eur a neoprávnenú transakciu\n\n\tvykonanú u obchodníka s názvom azet.sk, a.s. v celkovej výške 15,93,-Eur, čím spôsobil C. P., nar.\n\n\tXX.XX.XXXX, trvale bytom Ž., Ul. I. č. XXXX/XX, celkovú škodu vo výške 265,93,-Eur,\n\n\thoci bol za obdobný čin v predchádzajúcich dvanástich mesiacoch postihnutý Mestskou políciou Ž.,\n\n\tblokovou pokutou číslo bloku AXXXXXXX zo dňa 12.03.2010, vykonateľnou dňa 29.03.2010,\n\n\tnezaplatenou na mieste vo výške 30,-Eur,\n\n\tpričom uvedeného konania sa dopustil napriek tomu, že bol rozsudkom vydaným Okresným súdom\n\n\tŽilina zo dňa 03.08.2010, právoplatným dňa 03.08.2010, sp.zn. 34T/127/2010 odsúdený za spáchanie\n\n\tprečinu krádeže podľa § 212 ods. 2 písm. f) Tr. zákona a prečinu poškodzovania cudzích práv podľa §\n\n\t374 ods. 1 písm. a) Tr. zákona\n\n\n\n\tt e d a\n\n\n\n\t- si neoprávnene obstaral platobnú kartu a následne ju neoprávnene použil,\n\n\t- prisvojil si cudziu vec tým, že sa jej zmocnil, pričom bol za obdobný čin v predchádzajúcich dvanástich\n\n\tmesiacoch postihnutý a bol za taký čin v predchádzajúcich dvadsiatich štyroch mesiacoch odsúdený,\n\n\n\n\tč í m s p á c h a l\n\n\n\n\t- prečin neoprávneného vyrobenia a používania platobného prostriedku, elektronických peňazí alebo\n\n\tinej platobnej karty podľa § 219 ods. 1 Tr. zákona\n\n\t- prečin krádeže podľa § 212 ods. 2 písm. f), ods. 3 písm. b) Tr. zákona,\n\n\n\n\tZ a t o h o\n\n\n\n\to d s u d z u j e:\n\n\n\n\tPodľa § 44 Tr. zákona súd upúšťa od uloženia súhrnného trestu podľa § 42, pretože pokladá súhrnný\n\n\ttrest odňatia slobody vo výmere 5 (päť) rokov a 10 (desať) mesiacov so zaradením do Ústavu na výkon\n\n\ttrestu s minimálnym stupňom stráženia, ktorý bol uložený rozsudkom Okresného súdu Žilina sp. zn.\n\n\t1T/136/2011 zo dňa 30.11.2011, právoplatným a vykonateľným dňa 30.11.2011, na ochranu\n\n\tspoločnosti a nápravu páchateľa za dostatočný.\n\n\n\n\tPodľa § 288 ods. 1 Tr. por. súd poškodeného C. P., nar. XX.XX.XXXX v A., trvale bytom Ž., Ul. I. č.\n\n\tXXXX/XX, odkazuje s jeho nárokom na náhradu škody na občianske súdne konanie.\n\n\n\n\to d ô v o d n e n i e :\n\n\n\n\tProkurátor Okresnej prokuratúry Žilina podal dňa 01.03.2012 na Okresnom súde Žilina návrh na\n\n\tschválenie dohody o vine a treste v rozsahu v akom bola uzatvorená 29.02.2012 medzi prokurátorom a\n\n\tobvineným S. I.. Obsahom tejto dohody je uznanie viny obvineným v celom rozsahu zo spáchania\n\n\tstíhaného skutku právne kvalifikovaného ako prečin neoprávneného vyrobenia a používania platobného\n\n\tprostriedku, elektronických peňazí alebo inej platobnej karty podľa § 219 ods. 1 Tr. zákona a iné. Pokiaľ\n\n\tide o trest súd upúšťa od uloženia súhrnného trestu, pretože pokladá súhrnný trest odňatia slobody vo\n\n\tvýmere 5 (päť) rokov a 10 (desať) mesiacov so zaradením do ústavu na výkon trestu s minimálnym\n\n\tstupňom stráženia, ktorý bol obvinenému uložený rozsudkom Okresného súdu Žilina sp. zn.\n\n\t1T/136/2011 zo dňa 30.11.2011, právoplatným a vykonateľným dňa 30.11.2011, na ochranu\n\n\tspoločnosti a nápravu páchateľa za dostatočný.\n\n\n\n\tPodľa § 288 ods. 1 Tr. por. súd poškodeného C. P., nar. XX.XX.XXXX v A., trvale bytom Ž., Ul. I. č.\n\n\tXXXX/XX, odkazuje s jeho nárokom na náhradu škody na občianske súdne konanie.\n\n\n\n\tSúd preskúmal návrh predloženej dohody o vine a treste s dôrazom na splnenie formálnych i\n\n\tmateriálnych zákonných predpokladov na jej prijatie súdom. Zvlášť kládol dôraz na dôsledné\n\n\trešpektovanie práva obvineného na obhajobu a dodržiavanie procesných predpisov upravujúcich\n\n\tpostup orgánov činných v trestnom konaní.\n\n\n\n\tSúd následne mohol konštatovať, že návrh dohody z formálneho hľadiska je perfektný a súčasne\n\n\tnezistil také procesné pochybenie, ktoré by malo za následok jej odmietnutie. Predložený návrh dohody\n\n\trešpektuje aj princípy pre ukladanie trestov, a teda ju nemožno považovať za zrejme neprimeranú.\n\n\n\n\tSúd na verejnom zasadnutí podľa § 333 ods. 3 písm. a) až j) Tr. por. zistil formou otázok, či obvinený\n\n\tS. I.:\n\n\n\n\t1. rozumie podanému návrhu na dohodu o vine a treste,\n\n\t2. súhlasí, aby sa jeho trestná vec prejednala touto skrátenou formou, čím sa vzdáva práva na verejný\n\n\tsúdny proces,\n\n\t3. rozumie, čo tvorí podstatu skutku, ktorý sa mu kladie za vinu,\n\n\t4. či bol ako obvinený poučený o svojich právach, najmä o práve na obhajobu, či mu bola daná možnosť\n\n\tna slobodnú voľbu obhajcu a či sa s obhajcom mohol radiť o spôsobe obhajoby,\n\n\t5. rozumel podstate konania o návrhu na dohodu o vine a treste,\n\n\t6. rozumie právnej kvalifikácii skutku ako trestného činu\n\n\t7. bol oboznámený s trestnými sadzbami, ktoré zákon ustanovuje za trestné činy jemu kladené za vinu,\n\n\t8. sa dobrovoľne priznal a uznal vinu za spáchaný skutok, ktorý sa v návrhu o dohode o vine a treste\n\n\tkvalifikuje ako určitý trestný čin,\n\n\t9. súhlasí s navrhovaným trestom, trest prijíma a v stanovených lehotách sa podriadi výkonu trestu,\n\n\t10. si uvedomuje, že ak súd príjme návrh na dohodu o vine a treste a vynesie rozsudok, ktorý\n\n\tnadobudne právoplatnosť vyhlásením, nebude možné proti rozsudku podať odvolanie.\n\n\n\n\tObvinený S. I. na všetky položené otázky zrozumiteľne a určito, slobodne a vážne odpovedal „áno“.\n\n\tTouto formou si súd priamo u obvineného okrem iného overil aj existenciu závažného materiálneho\n\n\tpredpokladu dohody o vine a treste, akým je priznanie a uznanie viny obvineným.\n\n\n\n\tPodľa § 334 ods. 1 Tr. por. súd môže rozhodovať len o skutku, jeho právnej kvalifikácii, primeranosti\n\n\ttrestu, ochrannom opatrení vo vzťahu k obvinenému, ako aj o výroku o náhrade škody v rozsahu\n\n\tuvedenom v návrhu na dohodu o vine a treste, ak obvinený na všetky otázky odpovedal „áno“.\n\n\n\n\tVzhľadom k tomu, že predložená dohoda o vine a treste v navrhnutom znení nie je zrejme neprimeraná\n\n\ta je aj spravodlivá, pričom obvinený S. I. na všetky položené otázky podľa § 333 ods. 3 písm. a/ až j/\n\n\tTr. por. odpovedal „áno“, súd predloženú dohodu o vine a treste schválil a potvrdil ju rozhodnutím, ktoré\n\n\tje uvedené vo výroku tohto rozsudku.\n\n\n\n\tRozsudok nadobudol právoplatnosť vyhlásením.\n\n\n\n\tPoučenie:\n\n\n\n\n\n\tP o u č e n i e: Proti tomuto rozsudku nie je prípustné odvolanie (§ 334 ods. 4 Tr.\n\n\tpor.). Dovolanie ako mimoriadny opravný prostriedok je prípustné\n\n\tiba za podmienky uvedenej v § 371 ods. 1 písm. c), ods. 2 Tr. por.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}