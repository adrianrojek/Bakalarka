{"sud_guid": "", "sud_typ": "", "sud_nazov": "Okresný súd Topoľčany", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/36/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Topoľčany\n\nSpisová značka:                      1T/36/2017\n\nIdentifikačné číslo súdneho spisu:   4617010147\n\nDátum vydania rozhodnutia:           07. 06. 2017\n\nMeno a priezvisko sudcu, VSÚ:        Mgr. Ľubomíra Podmaníková\n\nECLI:                                ECLI:SK:OSTO:2017:4617010147.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Topoľčany samosudkyňou Mgr. Ľubomírou Podmaníkovou, v trestnej veci obvineného H.\n\n\tY. pre prečin prechovávania detskej pornografie a účasť na detskom pornografickom predstavení podľa\n\n\t § 370 odsek 1 Trestného zákona, na verejnom zasadnutí konanom dňa 07.06.2017, takto\n\n\n\n\trozhodol:\n\n\n\n\n\n\tPodľa § 334 odsek 4 Trestného poriadku súd s c h v a ľ u j e dohodu o vine a treste v navrhnutom\n\n\trozsahu Okresnou prokuratúrou Topoľčany zo dňa 19.05.2017 pod Pv 102/17/4406 tak, že :\n\n\n\n\tobvinený\n\n\n\n\n\n\tH. Y., narodený XX.XX.XXXX v Z., O. republika, štátny občan ČR,\n\n\ttrvale bytom O. republika, Z., F. č. 5,\n\n\tprechodne bytom H. K. č. XX, bez pracovného pomeru,\n\n\tženatý\n\n\n\n\n\n\tje vinný, ž e:\n\n\n\n\tv presne nezistenom mieste v okrese Topoľčany v neznámom elektronickom zariadení pripojenom na IP\n\n\tadrese XXX.XX.XX.XXX dňa 18.03.2016 v čase o 17.47 hod. na mailovom účte a@b.c <mailto:a@b.c>\n\n\ta potom v presne nezistenom čase do dňa 04.10.2016 v mobilnom telefóne zn. SAMSUNG Galaxy\n\n\tNOTE 4 na mailovom účte a@b.c <mailto:a@b.c> prechovával 1 kus fotografie zobrazujúcej sexuálne\n\n\tzneužitie asi desaťročného dieťaťa neznámej totožnosti, ktoré vykonávalo orálny styk s mužskou osobou\n\n\tneznámej totožnosti,\n\n\tteda:\n\n\n\n\n\n\tprechovával detskú pornografiu,\n\n\n\n\ttým spáchal :\n\n\n\n\tprečin prechovávania detskej pornografie a účasť na detskom pornografickom predstavení podľa § 370\n\n\todsek 1 Trestného zákona,\n\n\n\n\tza to sa mu ukladá :\n\n\tPodľa § 370 odsek 1 Trestného zákona, s použitím ustanovení § 36 písmeno l) Trestného zákona, § 38\n\n\todsek 2, odsek 3 Trestného zákona, trest odňatia slobody vo výmere 4 (štyri) mesiace.\n\n\tPodľa § 49 odsek 1 písmeno a) Trestného zákona súd obvinenému výkon trestu podmienečne odkladá.\n\n\tPodľa § 50 odsek 1 súd obvinenému určuje skúšobnú dobu na 1 (jeden) rok.\n\n\n\n\todôvodnenie:\n\n\n\n\n\n\tProkurátorka Okresnej prokuratúry Topoľčany podala na Okresnom súde Topoľčany dňa 19.05.2017\n\n\tnávrh na schválenie dohody o vine a treste v trestnej veci obvineného H. Y. pre prečin prechovávania\n\n\tdetskej pornografie a účasť na detskom pornografickom predstavení podľa § 370 odsek 1 Trestného\n\n\tzákona na skutkovom základe uvedenom vo výrokovej časti tohto rozsudku.\n\n\tSúd nariadil vo veci verejné zasadnutie, na ktorom položil obvinenému H. Y. otázky v súlade s\n\n\tustanovením § 333 odsek 3 Trestného poriadku, teda či obvinený:\n\n\ta) rozumie podanému návrhu na dohodu o vine a treste,\n\n\tb) súhlasí, aby sa jeho trestná vec prejednala touto skrátenou formou, čím sa vzdáva práva\n\n\tna verejný súdny proces,\n\n\tc) rozumie, čo tvorí podstatu skutku, ktorý sa mu kladie za vinu,\n\n\td) bol ako obvinený poučený o svojich právach, najmä o práve na obhajobu,\n\n\tči mu bola daná možnosť na slobodnú voľbu obhajcu a či sa s obhajcom\n\n\tmohol radiť o spôsobe obhajoby,\n\n\te) rozumel podstate konania o návrhu na dohodu o vine a treste,\n\n\tf) rozumie právnej kvalifikácii skutku ako trestného činu,\n\n\tg) bol oboznámený s trestnými sadzbami, ktoré zákon ustanovuje za trestné\n\n\tčiny mu kladené za vinu,\n\n\th) sa dobrovoľne priznal a uznal vinu za spáchaný skutok, ktorý sa v návrhu\n\n\tdohody o vine a treste kvalifikuje ako určitý trestný čin,\n\n\ti) súhlasí s navrhovaným trestom, trest prijíma a v stanovených lehotách\n\n\tsa podriadi výkonu trestu a ochrannému opatreniu a nahradí škodu\n\n\tv rozsahu dohody,\n\n\tj) si uvedomuje, že ak súd príjme návrh na dohodu o vine a treste a vynesie\n\n\trozsudok, ktorý nadobudne právoplatnosť vyhlásením, nebude možné proti\n\n\ttomuto rozsudku podať odvolanie.\n\n\n\n\tObvinený H. Y. na všetky súdom položené otázky odpovedal „áno“, jeho odpovede boli jednoznačné\n\n\ta ničím nepodmieňované.\n\n\n\n\tSúd po preskúmaní dohody o vine a treste uzavretej obvineným H. Y. s prokurátorom i predloženého\n\n\tspisu dospel k záveru, že dohoda v navrhnutom znení je primeraná, spravodlivá, vyšetrovanie\n\n\tnasvedčuje tomu, že ide o prečin, ktorý spáchal obvinený H. Y., ktorý sa výslovne priznal k spáchaniu\n\n\tskutku a vykonané dôkazy nasvedčujú pravdivosti jeho priznania.\n\n\n\n\tSúčasne súd nezistil závažné porušenie procesných predpisov, ktoré by vážnym spôsobom\n\n\tspochybňovali zákonnosť a výsledky prípravného konania, a to najmä porušenie práva na obhajobu,\n\n\tnerešpektovanie ustanovení o začatí trestného stíhania alebo vznesenia obvinenia, vynútenie priznania\n\n\tsa obvineného, jeho chýbajúce priznanie k spáchaniu skutku či chýbajúce uznanie viny.\n\n\n\n\tNávrh dohody o vine a treste považuje súd za primeraný, ktorý obsahuje aj všetky formálne podmienky\n\n\tupravené ustanovením § 232 odsek 7, odsek 8 Trestného poriadku.\n\n\n\n\tS poukazom na horeuvedené súd dohodu o vine a treste schválil, potvrdil to rozsudkom,\n\n\tktorý verejne vyhlásil.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie ani\n\n\tdovolanie okrem dovolania podľa § 371 odsek 1 písmeno c)\n\n\tTrestného poriadku.\n\n\n\n\tTento rozsudok nadobudol právoplatnosť vyhlásením.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}