{"sud_guid": "", "sud_typ": "", "sud_nazov": "Okresný súd Kežmarok", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "6T/91/2013", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Kežmarok\n\nSpisová značka:                      6T/91/2013\n\nIdentifikačné číslo súdneho spisu:   8413010368\n\nDátum vydania rozhodnutia:           23. 11. 2017\n\nMeno a priezvisko sudcu, VSÚ:        JUDr. Juraj Fujerik\n\nECLI:                                ECLI:SK:OSKK:2017:8413010368.6\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tROZSUDOK\n\n\n\n\tV MENE SLOVENSKEJ REPUBLIKY\n\n\n\n\tOkresný súd Kežmarok samosudcom JUDr. Jurajom Fujerikom na hlavnom pojednávaní konanom dňa\n\n\t23. novembra 2017 v Kežmarku takto\n\n\n\n\trozhodol:\n\n\n\n\n\n\tObžalovaný\n\n\n\n\n\n\tH. F., A.. XX.X.XXXX Q. S., S. W. W. XXX, E. A. P. A. Q.,\n\n\n\n\tuznáva sa za vinného, že\n\n\n\n\tv dobe od 28.1.2012 do 11.2.2012 v mieste trvalého bydliska a jeho okolí z počítača, prostredníctvom\n\n\tinternetu z internetovej domény Y..X. ako osoba vystupujúca pod menom „. poslal U. X. 11 takzvaných\n\n\trýchlych správ, v ktorých krátkymi písomnými správami vulgárne opisoval, čo sa stane jej, jej dcéram, jej\n\n\trodičom a priateľovi Ľ. Y.Š., ktorého označoval vulgarizmami, pod hrozbou jeho zmrzačenia a\n\n\tvybitia zubov, poskytovaním sexuálnych služieb U. X. spoločne s jej dcérami, ktoré si majú odpracovať\n\n\tdlh u neho na priváte, pričom sa im vulgárne vyhrážal, čo im urobí, že vykopne dvere a troška im doma\n\n\tzakúri, aby im nebola zima, a to všetko v prípade, ak mu neuhradia finančný dlh, čím takto nútil U. X.\n\n\ta Ľ. Y. vyplatiť dlžnú čiastku v sume 250,- eur, zvýšenú o úroky z omeškania v sume 10% za každý\n\n\tomeškaný deň, najmenej v sume 350,- eur, ktorý každým dňom rastie, a keď k ním príde, sľubuje, že\n\n\tnaprázdno neodíde, len ako to budú znášať jej rodičia a deti, príde k nej v pondelok, čím týmto konaním\n\n\tvzbudil u U. X. a Ľ. Y. dôvodnú obavu o ich život a zdravie,\n\n\n\n\tteda\n\n\n\n\n\n\tiného hrozbou násilia a hrozbou inej ťažkej ujmy nútil, aby niečo konal\n\n\n\n\tčím spáchal\n\n\n\n\tzločin vydierania podľa § 189 ods. 1 Trestného zákona\n\n\n\n\tZa to s a odsudzuje\n\n\tPodľa § 189 ods. 1 Trestného zákona s použitím § 38 ods. 2 Trestného zákona na trest odňatia\n\n\tslobody v trvaní 2 (dvoch) rokov.\n\n\n\n\tPodľa § 49 ods. 1 písm. a/, § 50 ods. 1 Trestného zákona súd obžalovanému výkon uloženého trestu\n\n\tpodmienečne o d k l a d á na skúšobnú dobu v trvaní 3 (troch) rokov.\n\n\n\n\todôvodnenie:\n\n\n\n\n\n\tProkurátorka Okresnej prokuratúry Kežmarok podala dňa 24.09.2013 pod číslom Pv 255/12-37\n\n\tobžalobu na obžalovaného H. F., pre skutok tak, ako je uvedený vo výrokovej časti tohto rozsudku, ktorý\n\n\tkvalifikovala ako zločin vydierania podľa § 189 ods. 1 Trestného zákona.\n\n\n\n\tSúd vec prejednal na hlavnom pojednávaní konanom dňa 23.11.2017, na ktorom vykonal dokazovanie\n\n\tprečítaním výpovede obžalovaného z prípravného konania, výpovede svedkov, a oboznámil listinné\n\n\tdôkazy. Na základe takto vykonaného dokazovania zistil tento skutkový stav:\n\n\n\n\tObžalovaný H. F. písomným podaním doručeným súdu dňa 26.10.2017 súhlasil, aby sa hlavné\n\n\tpojednávanie vytýčené na deň 23.11.2017 konalo v jeho neprítomnosti. Zároveň v tomto písomnom\n\n\tpodaní vyhlásil, že je vinný zo skutku uvedeného v obžalobe, svoje konanie ľutuje a poškodeným\n\n\tsa chce týmto podaním ospravedlniť. Súd na hlavnom pojednávaní zistil, že sú splnené všetky\n\n\tzákonné podmienky v zmysle § 252 ods. 2 Trestného poriadku na to, aby súd mohol pojednávať\n\n\tv neprítomnosti obžalovaného. Preto rozhodol o konaní hlavného pojednávania v neprítomnosti\n\n\tobžalovaného. Následne súd v zmysle § 258 ods. 4 Trestného poriadku na hlavnom pojednávaní prečítal\n\n\tvýpoveď obžalovaného z prípravného konania. Obžalovaný vo svojom výsluchu v prípravnom konaní\n\n\tdňa 19.06.2013 využil svoje právo a k veci odmietol vypovedať.\n\n\n\n\tSvedok poškodený Ľ. Y. vo svojej výpovedi na hlavnom pojednávaní zotrval na svojej výpovedi z\n\n\tprípravného konania. Ako uviedol, s obžalovaným išli pracovať na stavbu do A.. Keďže obžalovaný\n\n\tnemal zriadený účet v banke, požiadal svedka poškodeného, či by výplatu nemohol poslať na jeho účet.\n\n\tPreto svedok poškodený požiadal svoju priateľku U. X., či by mohol on aj obžalovaný poslať peniaze\n\n\tna jej účet, ktorý mala otvorený v H. banke, s čím ona súhlasila. 28. alebo 29. T. XXXX prišli na jej účet\n\n\tpeniaze v sume 500,- Eur s tým, že 250,- Eur bolo jeho a 250,- Eur obžalovaného. Ako ďalej uviedol,\n\n\tpeniaze z účtu jeho družka s jeho súhlasom vybrala a z týchto peňazí sa hradila oprava auta. Svedok\n\n\tpoškodený sa ozval obžalovanému, vysvetlil mu, peniaze sa použili na opravu auta s tým, že keď v\n\n\tjanuári nastúpia do práce v A., peniaze mu vrátil. V januári už obžalovaného v práci v A. nechceli, a\n\n\tnakoľko prišla víchrica, v prácach sa nepokračovalo, svedok poškodený sa vrátil domov s tým, že v\n\n\tprácach budú pokračovať vo februári XXXX. Tak sa podľa svedka poškodeného začalo vyhrážanie, a\n\n\tto ešte pre opätovným nástupom do práce v A.. Najprv sa obžalovaný vyhrážal jeho manželke G. Y.\n\n\ta týkalo sa aj ich syna C.. Svedok poškodený ako aj jeho manželka kontaktovali obžalovaného, aby\n\n\tprestal s vyhrážkami s tým, že mu peniaze vrátia. Tak sa podľa svedka poškodeného začal vyhrážať jeho\n\n\tdružke U. X.. Vyhrážky boli prostredníctvom sociálnej siete C. Y. neskôr cez doménu „. na internetovom\n\n\tportáli Y..X.. Svedok poškodený to najprv nebral nebezpečne, pretože vedel, kto sa vyhráža, ale neskôr\n\n\tsa zľakol, keď sa na fotke domény objavil nebezpečne vyzerajúci muž. Bál sa preto, lebo odchádzal\n\n\tza prácou do A., pričom doma zostala jeho družka s rodičmi vo vyššom veku a deťmi. Navyše v tom\n\n\tčase bola jeho družka tehotná. Ako uviedol, obžalovaného sa pokúšal kontaktovať telefonicky, ale ten\n\n\tmu nedvíhal mobilný telefón.\n\n\n\n\tSvedkyňa poškodená U. X. vo svojej výpovedi na hlavnom pojednávaní v plnom rozsahu zotrvala na\n\n\tsvojej výpovedi z prípravného konania. Rovnako ako poškodený Ľ. Y. opísala zaslanie peňazí na jej účet\n\n\ts jej súhlasom, ktoré vybrala a odovzdala ich svojmu druhovi Ľ. Y.. Opísala, ako jej chodili správy, ale\n\n\tod koho boli, sa dozvedela až od polície. Ako uviedla, mala strach, pretože bola sama v H. a navyše\n\n\tv tom čase zistila, že je tehotná.\n\n\n\n\tSúd na hlavnom pojednávaní vykonal dokazovanie oboznámením obsahu listinných dôkazov, ktoré boli\n\n\tzabezpečené v priebehu prípravného konania. Z obsahu rýchlych správ z domény „. adresovaných\n\n\tpoškodenej U. X. vyplývajú vyhrážky fyzickým ublížením jej a jej rodine a vulgárne nadávky (úsmev\n\n\tnapovie? Ja ti ho upravím..., drblina vyjebem ta do papule aj tvoju dceru, ked pridem...zdravim, uz viem\n\n\tkde byvate a ten vas ojebavac je uz dlzny nam 350 e kazdy den 10 % s koncovej sumy k tomu a\n\n\tked pridem k vam slubujem vam, ze na prazdno neodidete, len ako to budu znasat vasi rodicia, deti a\n\n\tvy...). Z oznámenia spoločnosti S. zo dňa 21.05.2012 vyplýva, že IP adresy s číslami XX.XXX.XXX.XXX,\n\n\tXX.XX.X.XXX, XX.XX.XXX.XXX, XX.XXX.XX.XXX, XX.XXX.XX.XXX, XX.XXX.XXX.XXX, z ktorých boli\n\n\todosielané uvedené e - maily boli pridelené k telefónnemu číslu používaného obžalovaným. Spoločnosť\n\n\tY. uviedla, že registrácia nicku F. prebehla dňa XX.XX.XXXX N. G. Y. XX.XXX.XX.XX, pričom z prehľadu\n\n\tpripojení predložených touto spoločnosťou vyplýva čas odosielania týchto správ.\n\n\n\n\tNa základe takto vykonaného dokazovania, hodnotiac dôkazy jednotlivo ale aj v ich vzájomnej súvislosti\n\n\tdospel súd k nepochybnému záveru, že skutok, ktorý je uvedené vo výrokovej časti tohto rozsudku\n\n\tsa stal, má všetky znaky zločinu vydierania podľa § 189 ods. 1 Trestného zákona v znení platnom v\n\n\tčase spáchania činu. Zároveň mal súd za nepochybne preukázané, že skutok spáchal obžalovaný H. F..\n\n\tUvedený záver vyplýva nielen zo svedeckých výpovedí svedkov poškodených, ktoré boli realizované na\n\n\thlavnom pojednávaní a v ktorom obaja svedkovia poškodení zhodne ako v prípravnom konaní opísali\n\n\tdôvody konania obžalovaného, ale aj spôsob vydierania formou krátkych správ z internetovej domény\n\n\tY..X. s nicom „F.. To, že uvedená internetová komunikácia bola realizovaná obžalovaným vyplýva z\n\n\tlistinných dôkazov, ktoré potvrdili obžalovaného ako používateľa IP adries, z ktorých boli\n\n\ttieto internetové správy odosielané svedkyni poškodenej U. X.. Súd zároveň poukazuje aj na časovú\n\n\tzhodnosť medzi správami, ktoré svedkyňa poškodená U. X. prijala do svojej internetovej schránky a\n\n\tmedzi tým, ako boli z uvedených IP adries uskutočňované internetové pripojenia. Všetky tieto dôkazy\n\n\tvo svojej súvislosti vedú súd nutne k záveru, že odosielateľom týchto správ bol obžalovaný.\n\n\n\n\tPokiaľ sa jedná o obsah týchto správ, tieto predstavujú bezprostrednú hrozbu násilia namierenú voči\n\n\tpoškodenej U. X. so zvýraznením možného fyzického útoku na jej osobu, ktoré obaja poškodení vnímali\n\n\tzastrašujúco, najmä z dôvodu prítomnosti malých detí v domácnosti poškodenej U. X., ktorá z dôvodu\n\n\tpráce poškodeného Ľ. Y. v zahraničí bola doma sama. Z textu týchto správ jednoznačne vyplýva snaha\n\n\tobžalovaného prinútiť poškodenú U. X., aby mu vrátila jeho peniaze, ktoré zaslal na jej účet. Obžalovaný\n\n\ttak hrozbou násilia alebo hrozbou inej ťažkej ujmy nútil poškodenú U. X., aby niečo konala, čím spáchal\n\n\tzločin vydierania podľa § 189 ods. 1 Trestného zákona. Obžalovaný týmto konaním porušil záujem\n\n\tspoločnosti na ochrane osobnej slobody, v tomto konkrétnom prípade slobody rozhodovania sa pri\n\n\tsplatení dlhu. Pokiaľ mu poškodená U. X. alebo poškodený Ľ. Y. peniaze, ktoré poslal na účet U. X.\n\n\tnevrátili, mal obžalovaný uplatniť svoj nárok formou občiansko - právneho konania.\n\n\n\n\tZ pohľadu subjektívnej stránky obžalovaný zločin spáchal vo forme priameho úmyslu, pretože chcel\n\n\tspôsobom uvedeným v tomto zákone porušiť alebo ohroziť záujem chránený týmto zákonom /§ 15 písm.\n\n\ta) Trestného zákona/.\n\n\n\n\tZ miesta bydliska je obžalovaný hodnotený ako osoba so sebavedomím správaním k spoluobčanom,\n\n\tpričom bol viackrát trestne stíhaný pre krádež. V obci sa nedopustil žiadneho priestupku, ktorý by\n\n\tmusela riešiť komisia pre ochranu verejného poriadku. V evidencii priestupkov nemá žiaden záznam. Z\n\n\taktuálneho odpisu registra trestov vyplýva, že obžalovaný bol doposiaľ na 6 krát súdne trestaný súdmi\n\n\tSlovenskej republiky, pričom za posledných 10 rokov dvakrát, a jeden trest mu bol uložený\n\n\tOkresným súdom Uherské Hradište (Česká Republika). Vo všetkých odsúdeniach sa\n\n\tna obžalovaného hľadí, ako by nebol odsúdený.\n\n\n\n\tU obžalovaného súd nezistil žiadne poľahčujúce a ani priťažujúce okolnosti. Preto súd bez úpravy\n\n\tzákonom stanovenej trestnej sadzby 2 roky až 6 rokov rozhodol o uložení trestu odňatia slobody na\n\n\tdolnej hranici zákonom stanovenej trestnej sadzby v trvaní dvoch rokov, pričom vzhľadom na to, že horná\n\n\thranica trestnej sadzby v tomto prípade prevyšuje päť rokov, súd v zmysle § 34 ods. 5 Trestného zákona\n\n\tmusel uložiť trest odňatia slobody. Nakoľko sa pri predchádzajúcich odsúdeniach na obžalovaného hľadí,\n\n\tako by nebol odsúdený, súd túto skutočnosť zohľadnil a výkon uloženého trestu podmienečne odložil.\n\n\tZároveň obžalovanému určil skúšobnú dobu v trvaní troch rokov, počas ktorej bude mať obžalovaný\n\n\tmožnosť svojím správaním preukázať, že sa v prípade spáchania tohto skutku jednalo iba o výnimočné\n\n\tvybočenie z riadneho spôsobu života. Súd pri ukladaní podmienečného trestu poukazuje aj na čas, ktorý\n\n\tuplynul od spáchania zločinu, pričom obžalovaný sa odvtedy žiadnej inej trestnej činnosti, za ktorú by\n\n\tbol právoplatne odsúdený, nedopustil. Preto má súd za to, že takto uložený trest je primeraný a napĺňa\n\n\tvšetky atribúty zákonom predpokladaného účelu trestu, so zvýraznením najmä jeho preventívneho\n\n\tcharakteru.\n\n\n\n\tNakoľko poškodení si náhradu škody neuplatnili, súd o škode týmto rozsudkom nerozhodoval.\n\n\n\n\tNa základe vyššie uvedených dôvodov súd rozhodol tak, ako je uvedené vo výroku tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku je možné podať odvolanie do 15 dní odo dňa jeho oznámenia na Krajský súd v\n\n\tPrešove cestou tunajšieho súdu.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}