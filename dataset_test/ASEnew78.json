{"sud_guid": "", "sud_typ": "", "sud_nazov": "Okresný súd Galanta", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/35/2014", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Galanta\n\nSpisová značka:                      1T/35/2014\n\nIdentifikačné číslo súdneho spisu:   2314010187\n\nDátum vydania rozhodnutia:           19. 09. 2018\n\nMeno a priezvisko sudcu, VSÚ:        JUDr. Miroslav Studenčan\n\nECLI:                                ECLI:SK:OSGA:2018:2314010187.19\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd v Galante v konaní pred samosudcom JUDr. Miroslavom Studenčanom na hlavnom\n\n\tpojednávaní dňa 19.09.2018 v trestnej veci proti obžalovanému H. Q.Í. pre zločin rozširovania detskej\n\n\tpornografie podľa § 369 ods. 1, ods. 2 písm. b ) Tr. zák. v štádiu prípravy podľa § 13 ods. 1 Tr. zák. takto\n\n\n\n\trozhodol:\n\n\n\n\n\n\tPodľa § 285 písm. c/ Tr. por. sa o s l o b o d z u j e obžalovaný H. Q., Z.. XX.XX.XXXX V. Š., K. B. Š. Č..\n\n\tXXXX, spod obžaloby Okresnej prokuratúry Galanta pre zločin rozširovanie detskej pornografie podľa\n\n\t§ 369 ods. 1, ods. 2 písm. b/ Tr. zák. v štádiu prípravy podľa § 13 ods. 1 Tr. zák. na tom skutkovom\n\n\tzáklade, že\n\n\n\n\tv čase od 3.9.2011 na základe IP adresy 95.103.90.242 pridelenej mu spoločnosťou Slovak Telekom\n\n\ta.s. od 02.09.2011 do 04.09.2011, v Šoporni, súpisné číslo 1176 na 1. podlaží bytového domu, v byte\n\n\tčíslo 3, v rámci komunikácie peer to peer na verejnej internetovej sieti, prebral video a obrazové súbory\n\n\ts obsahom detskej pornografie vo formátoch „mpg“, „avi“ a „jpg“ z IP adresy 88.191.228.66, ktorá patrí\n\n\tdo rozsahu IP adries Francúzska a z IP adries 193.169.86.73 a 178.86.3.184, ktoré patria do rozsahu\n\n\tIP adries Ukrajiny a obdobným spôsobom sťahoval z internetu súbory pornografického zamerania do\n\n\t21.11.2011, na ktorých boli zobrazené neplnoleté osoby, ktoré ukladal na osobnom počítači s označením\n\n\tMSI Multimédia sériového čísla S/N 030110036, harddisku značky Hitachy star Desk 123,5 GB, model\n\n\tHDS 722512 VLA T20, sériového čísla S/N C3CA7BJK, externom USB harfdisku s označením WD\n\n\t500 USB sériového čísla S/N VX30A...6306 a USB klúči Corsai Voyager 8GB , pričom nezablokovaním\n\n\tzdieľania eMULE klienta nainštalovaného v osobnom počítači MSI Multimédia sériového čísla S/N\n\n\t030110036 sprístupnil tretím osobám stiahnutie týchto súborov,\n\n\n\n\tpretože nebolo dokázané, že skutok spáchal obžalovaný.\n\n\n\n\todôvodnenie:\n\n\n\n\n\n\tV trestnej veci obžalovaného H. Q., súd vykonal dokazovenie výsluchom obžalovaného, svedkov, znalca\n\n\tako aj prečítaním dôkazného materiálu, pričom dospel k záveru, že nebolo jednoznačne a bezpochybne\n\n\tpreukázané, že žalovaný skutok spáchal obžalovaný H. Q..\n\n\n\n\tObžalovaný H. Q. na hlavnom pojednávaní učinil vyhlásenie, že zo žalovanej trestnej činnosti sa\n\n\tnecíti byť vinným. Na svoju obranu uviedol, že žalovaného skutku sa nedopustil, tento sa ani nestal.\n\n\tObžalovaný vylúčil to, že po technickej stránke je možné, aby za 21 kalendárnych dní mohol byť na\n\n\tinternet rozšírený a z internetu stihnutý dátový objem,, ktorý sa nachádza v znaleckom posudku D..\n\n\tF.. Jedná sa obdobie od 1.11.2011 do 21.11.2011. Znaleckým dokazovaním D.. F. bolo dokázané, že\n\n\tpredmetný počítač bol nainštalovaný dňa 31.10.2011. Ku dňu 31.10.2011 bol do počítača nainštalovaný\n\n\toperačný systém Windows 7. V tomto počítači sa nachádzal hard disk terabajtový a druhý bol menší.\n\n\tTaktiež užíval aj externý hard disk Western Digital 500 gigabajtový. Komponenty na počítač si zakúpil\n\n\tniekedy v septembri 2011. Tento počítač si sám poskladal. skladal. Pred dňom 31.10.2011 v počítači\n\n\tnebol nainštalovaný žiadny operačný systém. Jednotlivé súčiastky na poskladanie stolného počítača\n\n\tsi pozháňal cez internet. Bez nainštalovaného operačného systému v počítači nie je možné používať\n\n\tžiadne iné aplikácie a teda ani aplikáciu eMULE. Takúto aplikáciu ani v počítači nainštalovanú nemal.\n\n\tV uvedenom čase od roku 2008 mali v domácnosti zavedenú internetovú linku spoločnosťou Slovak\n\n\tTelekom.IP adresa bola dynamickú. Prenosová kapacita tejto internetovej linky Down Load bola 1,5\n\n\tMbps za sekundu a kapacita Up Load bola 256 Kbps. Rýchlosť odosielania dát smerom na internet bola\n\n\t374 Kbps. Vzhľadom na uvedené technické údaje je nemožné, aby od dátumu inštalácie počítača t.j. od\n\n\t31.10.2011 do vykonania domovej prehliadky 21.11.2011 bol na internet rozšírený dátový objem, ktorý\n\n\tsa uvádza v znaleckom posudku D.. F.. Tieto údaje mali byť sťahované a rozširované z IP adries ktoré\n\n\tsú uvedené vo výrokovej časti obžaloby, pričom znaleckým skúmaním D.. F. bolo zistené, že uvedené\n\n\tIP adresy nepatria dátovým úložiskám a teda nie je možné aby z týchto IP adries bol stiahnutý alebo\n\n\trozšírený akýkoľvek dátový obsah. Počítače s uvedenými IP adresami slúžia len ako komunikačné uzly,\n\n\tcez ktoré prebieha komunikácia jednotlivých klientov v sieti Peer - to - peer. Znaleckým skúmaním\n\n\tD.. F. nebola zastená akákoľvek komunikácia predmetného počítača označeného ako S20 s inými\n\n\tzariadeniami na sieti internet. Znaleckým skúmaním D.. F. bolo ďalej zistené, že uvedený počítač a\n\n\taplikácia eMULE boli naposledy v činnosti dňa 21.11.2011 v čase o 12.55 hod.. V tomto čase bol\n\n\tpočítač zaistený políciou a nad zaistenou technikou nemal kontrolu, pretože tá sa nachádzala na UBOK\n\n\tBratislava. Preto uvedená aplikácia sa dostala do predmetného počítača bezprostredne po vykonaní\n\n\tdomovej prehliadky a po zaistení počítačovej techniky. Obžalovaný ďalej uviedol, že zaistený počítač\n\n\ta iné externé úložiská - tj. externý Hard disk a usb kľúč 8 Gb, neboli žiadnym spôsobom chránené\n\n\theslom ani iným spôsobom. Z uvedeného vyplýva, že ich obsah mohol hocikto meniť po ich zaistení.\n\n\tTento obsah nebol ani iným spôsobom šifrovaný, takže každý kto mal prístup k tejto technike dokázal\n\n\tmanipulovať s jej obsahom. Čo sa týka programu eMULE v konfiguračných priečinkoch tohto programu\n\n\tboli nájdené súbory, ktoré nespadajú do časového obdobia, kedy mal byť skutok spáchaný t.j. od\n\n\t3.9.2011 do 4.9.2011. Pri domovej prehliadke bolo zaistených viacero CD a DVD nosičov, pričom na\n\n\tžiadnom z týchto trvalých úložísk neboli nájdené súbory s tematikou detskej pornografie. Takého súbory\n\n\tneboli ani zaistené pri vykonávaní domovej prehliadky. V zaistenej technike sa v čase vykonávania\n\n\tdomovej prehliadky žiadne súbory s tematikou detskej pornografie nenachádzali. Takéto údaje boli\n\n\tzaistené až pol roka po vykonaní domovej prehliadky, pričom o zaistení počítačových údajov nebol\n\n\tupovedomený on ani jeho právny zástupca. Súčasťou obrany obžalovaného bola tá skutočnosť, že\n\n\tbol prítomný pri domovej prehliadke, taktiež podpísal zápisnicu o domovej prehliadke, avšak jej kópi,\n\n\tresp. jej odpis mu nebol doručený. Ćo sa týka vydaného príkazu Okresnej prokuratúry Galanta podľa\n\n\t§ 90 ods. 1 písm. b/, e/ Tr. por. na vydanie počítačových údajov zo zariadení zo dňa 22.03.2012, tento\n\n\tpríkaz bol vydaný až po tom ako pol roka mala polícia Odbor inšpekčnej služby MV Bratislava počítačovú\n\n\ttechniku, ktorú zaistila pri domovej prehliadke. Tento príkaz na vydanie počítačových údajov bol podľa\n\n\t § 90 Tr. por. vydaný až po tom, ako na jeho absenciu upozornil vo svojej sťažnosti, ktorú podal na\n\n\tOkresnú prokuratúru Galanta. Keďže od začiatku vyšetrovania sa jednalo o počítačové údaje a o ich\n\n\tanalýzu v rámci znaleckého skúmania mala byť domová prehliadka vykonaná práve v súlade s § 90\n\n\tTr.por. Pri domovej prehliadke dňa 21.11.2011 vydával vec ako takú a nie jej obsah, nakoľko v tom čase\n\n\tneexistoval príkaz na vydanie počítačových údajov. Čo sa týka zaistených vecí pri domovej prehliadke,\n\n\ttak v jeho vlastníctve bol stolný počítač, ktorý si poskladal sám, a do ktorého bol dňa 31.10.2011\n\n\tnainštalovaný operačný systém Windows 7 a externý Hard disk. V čase vykonávania domovej prehliadky\n\n\texistoval zoznam počítačových súborov, ktorý tvorí prílohu vyšetrovacieho spisu a v tomto zozname sa\n\n\tnachádzajú súbory, ktoré mali byť v čase od 03.09.2011 do 04.09.2011 z internetu stiahnuté a na internet\n\n\tnásledne rozšírené. Z názvov týchto súborov sa nedá určiť ich obsah. V tomto zozname nie sú uvedené\n\n\tani veľkosti týchto súborov a ani ich časové atribúty. Pri znaleckom skúmaní D.. F. bolo zistené, že v\n\n\tpredmetnom počítači označeného ako S20 sa nenachádza žiadny položka, z týchto súborov uvedených\n\n\tv tomto zozname. Súčasťou vyšetrovacieho spisu je aj obrazová príloha, kde sú vyobrazené maloleté\n\n\tosoby, avšak žiadny z týchto obrázkov nie je označený žiadnym konkrétnym údajom, na základe ktorého\n\n\tby ich bolo možné stotožniť s konkrétnym počítačovým súborom. Inkriminovaný PC počítač, externý\n\n\tHard disk a usb kľúč čierny zostali na polícii, pričom ostatné zaistené veci mu boli políciou vrátené.\n\n\tPripojenie na internet mal prostredníctvom spoločnosti Telekom, linka s kapacitou 1,5 Mgb za sekundu\n\n\tDown Load a 384 Kbps Up Load, 384 Kbps prenášania údajov na internet. Pri sťahovaní je to rýchlosť\n\n\tprenášaných údajov 1,5 Mb/s. Jednalo sa o bezdrátový router, cez wifi pripojenie s dosahom niekoľko\n\n\tdesiatok metrov. Táto sieť nebola žiadnym spôsobom zaheslovaná, pretože na to nemal žiadny dôvod.\n\n\tOn nepredpokladal, že v bytovke, v ktorej býval niekto bude využívať jeho pripojenie s poukazom na\n\n\tskladbu jej obyvateľstva. Nemal sa dôvod báť, že by niekto zneužíval jeho nezabezpečené pripojenie.\n\n\tTeoreticky to však nevylučuje. V prípade, ak by sa niekto napojil cez Wifi na jeho pripojenie Telekom nie\n\n\tje možné aby sa dostal do jeho počítača s interným Hard diskom. V stolovom počítači bol nainštalovaný\n\n\tprogram, ktorý umožňuje diaľkovú správu počítača Team Viewer, ktorá umožňuje ovládanie počítača na\n\n\tdiaľku. Pri tomto programe nie je potrebné zmeniť IP adresu dynamickú na verejnú. Program eMULE\n\n\tnikdy nepoužíval a tento ani nemal nainštalovaný v zaistenej počítačovej technike. Vylučuje to, že by\n\n\tnejaké dáta mohli prichádzať, resp. odchádzať cez program eMULE, avšak nevylučuje to, že tieto dáta\n\n\tmohli odchádzať resp. prichádzal cez aplikáciu uTorrent. Cez túto aplikáciu mohli dáta iba prichádzať,\n\n\tnie odchádzať lebo bola tam tá možnosť zablokovaná. Pornografické zobrazenia maloletých detí sa\n\n\tmohli dostať do jeho počítačových súborov tak, že tieto súbory boli nakopírované z externých zdrojov.\n\n\tZnaleckým skúmaním neboli na zaistenej technike nájdené počítačové súbory, ktoré sú uvedené vo\n\n\tvyšetrovacom spise. Jedná sa o odlišné súbory, ktoré vo vyšetrovacom spise v podnete na začatie\n\n\ttrestného stíhania nefigurujú. Celé vyšetrovanie sa začalo na základe technickej informácie, ktorú UBOK\n\n\tBratislava získal od Dánskej polície, pričom tieto informácie neboli podložené žiadnym konkrétnym\n\n\tdôkazom. Nie je mu zrejmé, z akého dôvodu sa realizovala analýza počítačových údajov až po pol\n\n\troku po zaistení počítačovej techniky. Fyzický prístup k počítačom mala jeho manželka ako aj maloletý\n\n\tsyn. WS rodinou obýva 4 -izbový byt. Niekedy k nim chodili aj známy, ktorí sa aj bez jeho vedomia\n\n\tmohli napojiť na jeho internet, cez Wifi a to aj mobilným telefónom. Od 02.09.2011 do 04.09.2011 bol\n\n\tvíkend, určite mali nejakú návštevu, avšak už si nepamätá, kto bol u nich. IP adresa 95.103.90.242 im\n\n\tbola pridelená v čase 03.09.2011 a 04.09.2011. Z technického hľadiska je vylúčené, že pri stanovených\n\n\tprenosových rýchlostiach by sa mohli stiahnuť dáta v objeme 76,24 Gb a zdieľať na internet dáta v\n\n\tobjeme 27,95 Gb. Pri používaní programu eMULE fungule sieť P2Ptak, že túto sieť takz. DHT vytvárajú\n\n\tnezávislé servery, ktoré nesú informácie o tom, kde sa aké súbory v tejto sieti nachádzajú. Program\n\n\teMULE vyšle dotaz na takýto server s popisom hľadaného súboru, server v sieti DHT klientovi eMULE\n\n\tvráti zoznam IP portov, na ktorých takýto zdieľaný súbor sa nachádza. Na týchto IP portoch musí\n\n\tvšak fungovať klient siete P2P, čiže program eMULE alebo podobný, ktorý takého zdieľanie súborov\n\n\tumožňuje. Klient na druhej strane odpovie klientovi eMULE, ktorý sa na daný súbor dotazoval, či taký\n\n\tsúbor má, a ak áno či má voľný tzv. uplouadovací slod. Za predpokladu, že uploudovací slod nie je voľný\n\n\todpovie klientovi eMULE iba to, že takýto súbor obsahuje a spustí sa čakacia doba. Táto čakacia doba\n\n\ttrvá do okamihu, kým sa uvoľní uploudovací slod a začne komunikácia medzi klientami v sieti P2P. čiže z\n\n\tuvedeného vyplýva, že server v sieti DHT obsahujú len informácie o zdieľaných súboroch, avšak fyzicky\n\n\ttieto súbory neobsahujú. Tieto súbory sú uložené v jednotlivých P2P klientoch. Pri zdieľaní takýchto\n\n\tsúborov nie sú súbory zdieľané ako celok, ale sú zdieľané len fragmenty týchto súborov. To znamená,\n\n\tže zdieľaný súbor je súčasne uložený u viacerých P2P klientov, a každý z nich zdieľa len určitú časť\n\n\ttakéhoto súboru. Z toho vyplýva, že stiahnutie takého súboru na pevný disk počítača môže trvať od\n\n\tniekoľkých minút až do niekoľkých dní. V závislosti od dostupnosti jednotlivých fragmentov súborov. V\n\n\tpríkaze na domovú prehliadku sú uvedené IP adresy serverov DHT, ktoré obsahujú len informácie o\n\n\tzdieľaných súboroch, pričom podľa príkazu na domovú prehliadku mali byť súbory s tématikou detskej\n\n\tpornografie sťahované práve z týchto IP adries. To však vzhľadom na technickú podstatu akou funguje\n\n\ttáto sieť P2P nie je možné. Na týchto serveroch je možné len vyhľadávanie informácii o súboroch v\n\n\tžiadnom prípade však sťahovanie týchto súborov. Tieto technické zariadenia v domácnosti mohol hocikto\n\n\tpoužívať. Okrem jeho blízkej rodiny aj známy, ktorý ho navštevovali, a to bez obmedzenia. Následne\n\n\tobžalovaný bol konfrotovaný z vypracovaným znaleckým posudkom z odboru elektrotechnika, odvetvie\n\n\telektronika, riadiaca technika, výpočtová technika, počítačové programy vypracovaného znalcom D..\n\n\tP. F. (č. l. 177-254). Obžalovaný H. Q. k jednotlivým žáverom znalca uviedol, že on nikdy program\n\n\tprogram eMULE nepoužíval a nikdy taký program nemal nainštalovaný. Tento program musel byť do\n\n\tpočítača účelovo nainštalovaný neznámou osobou, s cieľom navodiť dojem, že takýto program používal\n\n\ton. Toto tvrdenie podoprel znaleckým posudkom, jednak skutočnosťou, že zmieňovaný program bol\n\n\tnaposledy v činnosti 21.11.2011 o 12.55 hod. , teda vyše 2,5 hodiny ako sa skončila domová prehliadka\n\n\tv ich domácnosti. Ďalším faktom, ktorý to potvrdzuje je, že v konfiguračných adresároch zmieňovaného\n\n\tprogramu, D.. F. našiel súbory pochádzajúce z roku 2005 a 2008. To znamená, že tieto súbory tam\n\n\tboli umelo nakopírované, pretože je vylúčené, aby aplikácia nainštalovaná v roku 2011 požívala\n\n\tkonfiguračné súbory z roku 2005 a 2008. Znalec v tvrdení, že dátumy zodpovedajúce jednotlivým\n\n\tsúborom a adresárom, ktoré sa nachádzali v predmetoch skúmania svedčili o tom, že na týchto médiách\n\n\tboli zapísané priebežne minimálne počas niekoľkých mesiacov a názvy adresárov ako napr. video -\n\n\terotika si bežný operačný systém nevytvorí sám ale volí si ho užívateľ vychádzal zo štatistiky, ktorú\n\n\tzískal analýzou zmienených konfiguračných súborov, a vzhľadom na to, že počítač začal existovať až\n\n\t31.10.2011 a vzhľadom na to, že prenosová kapacita internetovej linky ktorú v tom čase v domácnosti\n\n\tmali aktívnu je vylúčené, že by sa takéto súbory ukladali na pevný disk zmieneného počítača v období\n\n\tniekoľkých mesiacov. Tieto súbory sa tam ukladať nemohli aj z toho dôvodu, že v predmetnom počítači\n\n\tprogram eMULE neexistoval. Do skúmaného počítača bol operačný systém nainštalovaný 31.10.2011, a\n\n\tje teda nemožné, aby sa na systémovom disku počítača vytvorili súbory skôr ako tam bol nainštalovaný\n\n\toperačný systém. Z toho jednoznačne vyplýva, že sa nejedná o dátumy vytvorenia súborov ale o dátumy,\n\n\tkedy boli súbory do počítača vložené. Súbory v počítači obsahujú viacej časových údajov, z ktorých\n\n\ttri sú najdôležitejšie. Prvý časovú údaj hovorí o tom, kedy bol daný počítačový súbor vytvorený, ďalší\n\n\tčasový údaj hovorí o tom, kedy bol naposledy zmenený daný počítačový súbor a tretí hovorí o tom, kedy\n\n\toperačný systém naposledy používal daný počítačový súbor. Na stranách 71 až 74 znaleckého posudku\n\n\tje uvedená analýza konfiguračných súborov, ktoré si vytvoril program eMULE sám pri svojej činnosti.\n\n\tKeďže taký program nikdy nepoužíval a ani nikdy nemal nainštalovaný a ako aj vyplýva zo skutočnosti,\n\n\tže program eMULE bol naposledy v činnosti v deň vykonávania domovej prehliadky v čase, keď už nad\n\n\ttýmto počítačom nemal fyzickú kontrolu, pretože sa tento nachádzal na UBOKU a bol zaistený políciou\n\n\tmá za to, že počítačové údaje v tomto počítači boli účelovo manipulované. Čo sa týka vymazaných\n\n\tdát z jednotlivých súborov z mesiacov september a október 2011, ktoré obsahovali nájme reťazec „yo“\n\n\t- joung, alebo „pedo“, a tento zoznam vymazaných a obnovených súborov je uvedený na str. 35-62\n\n\tznaleckého posudku, obžalovaný k tomu uviedol, že jedná sa o zoznam len vymazaných súborov a v\n\n\tžiadnom prípade obnovených súborov. Vzhľadom na to, kedy bol zmienený počítač daný do prevádzky\n\n\ta vzhľadom na to, že v ňom neexistoval program eMULE je vylúčené, aby v tomto počítači existovali\n\n\tpočítačové súbory zo septembra a októbra 2011. Prijaté dáta v objeme 76,24 gb a odoslaných 27,95 gb\n\n\tsú vytiahnuté zo štatistiky programu eMULE a pri daných internetových rýchlostiach je nemožné takéto\n\n\tdátové objemy získať pred 31.10.2011. To, že si nejaký program vytvorý pracovné priečinky na disku\n\n\tpočítača, neznamená automanicky, že tento počítač komunikuje s inými počítačmi cez internetnetovú\n\n\tsieť. Adresáre, ktoré si vytvára program eMULE nemajú s komunikáciou na lokálnej počítačovej sieti\n\n\tnič spoločné. Keby zmieňovaný počítač komunikoval s inými zariadeniami a počítačmi na internete,\n\n\texistovali by o tom stopy v konfiguračných súboroch programu eMULE. Znaleckým skúmaním však\n\n\tžiadna takáto komunikácia zmieneného počítača s inými zariadeniami a počítačmi na internete nebola\n\n\tdokázaná. Neexistujú ani žiadne iné komunikačné protokoly, ktoré by takúto komunikáciu potvrdili.\n\n\tŽiadne súbory s tematikou detskej pornografie na internete nikdy nevyhľadával, nesťahoval z internetu\n\n\tani na internete nerozširoval. Vytváranie priečinkov alebo adresárov v operačnom systéme Windows je\n\n\tjeho aktívna vlastnosť, t.z. že je to štandardný postup, ktorý umožňuje v operačnom systéme Windows\n\n\tvytváranie, organizovanie a zmenu adresárov. Túto vlastnosť operačného systému dokáže využiť\n\n\takýkoľvek používateľ. Na využitie a zvládnutie tejto vlastnosti operačného systému nie sú potrebné\n\n\tžiadne špeciálne znalosti. Vzhľadom na to kedy bol počítač daný do prevádzky a vzhľadom na to kedy bol\n\n\tnaposledy v činnosti program eMULE, má za to, že práve v tom čase boli tieto priečinky a súbory účelovo\n\n\tvytvorené. Skutočnosť, ktorú uvádza znalec, že niektoré adresáre a súbory boli určené na dlhodobú\n\n\tarchiváciu sa nezhoduje so skutočnosťou, nakoľko pri domovej prehliadke boli z ich domácnosti zaistené\n\n\tCD a DVD nosiče, ktoré svojou technickou podstatou sú práve určené na dlhodobú archiváciu dát a ani\n\n\tna jednom takomto médiu neboli nájdené žiadne súbory s tématikou detskej pornografie. Pevný disk\n\n\tpočítača slúži predovšetkým na pracovné účely operačného systému a v žiadnom prípade neslúži na\n\n\ttrvalú archiváciu počítačových údajov. V prípade ak k počítaču sa pripojí externý hard disk je možné\n\n\tdo počítača skopírovať celý adresár napr. aj s názvom eritoka a to nielen skopírovať celý adresár ale\n\n\tnapr. aj celý obsah externého disku. Zároveň je možné po nakopírovaní takýchto údajov na pevný\n\n\tdisk počítača dodatočne zmeniť časové atribúty takto skopírovaných adresárov a súborov. Obžalovaný\n\n\tďalej vo výpovedi uviedol, že zaistený externý hard disk značky Hitachi WB a externý USB používal\n\n\tna súkromné účely ako aj vo svojom zamestnaní. Tieto zariadenia často požičiaval aj svojim kolegom\n\n\tv práci a to z toho dôvodu, že jednak sa používali pri inštaláciach aplikácii, pretože mal na týchto\n\n\tzariadeniach uložené inštalačné súbory k aplikácii, ktoré sa inštalovali a jednak tieto zariadenia sa\n\n\tpoužívali na dočasnú archiváciu počítačových údajov pri preinštalovávaní služobných počítačov. Z tohto\n\n\tdôvodu by na tieto zariadenia nikdy neuložil žiadny nezákonný obsah, pretože by mohol byť objavený\n\n\tniektorou s osôb, ktorým som tieto zariadenia zapožičiaval. V prípade domovej prehliadky nebol vyzvaný\n\n\tna vydanie počítačových údajov. V čase výkonu domovej prehliadky sa nachádzal doma. Policajti mu\n\n\todovzdali príkaz na domovú prehliadku a ihneďi pristúpili k prehliadke. Okrem neho v čase výkonu\n\n\tprehliadky sa doma nachádzala manželka a na začiatku aj maloletý syn. Jemu nikto z policajtov sa\n\n\tnepredstavil ani neoznámili, z akého útvaru sú. Zápisnica o domovej prehliadke mu polícia nedoručila.\n\n\tO obsahu zápisnice o vykonanej domovej prehliadke sa dozvedel až z fotokópie vyšetrovacieho spisu.\n\n\tVtedy zistil, že na prvej strane zápisnice sa nachádza výrok, ktorý pri domovej prehliadke nevyslovil.\n\n\tNie je pravdou, že policajtom pri domovej prehliadke uviedol, že sťahoval niejaké videá. Keď túto stranu\n\n\tzápisnice podpisoval, tento výrok zaznamenaný ručným písmom tam nebol. Na prednej strane nebolo\n\n\tnič napísané, napriek tomu som prednú stranu podpísal, pretože sa nachádzal v strese. Pamätá si, že\n\n\tpodpisoval zoznam zaistených vecí.\n\n\n\n\tZnalec D.. P. F., z odboru elektrotechnika, odvetvie elektronika, riadiaca technika, výpočtová technika,\n\n\tpočítačové programy k znaleckému posudku č. 11/2012 na hlavnom pjednávaní vo svojej výpovedi\n\n\tuviedol, že predmetom znaleckého skúmania bolo identifikovať v zmysle zadania všetky súbory, ktoré by\n\n\tmohli obsahovať tématiku detskej pornografie. Celkovo sa jednalo viac ako 20 predmetov ako aj veľký\n\n\tobjem CD a DVD nosičov. Témy a materiály s detskou pornografiou sú zachytené na DVD médiu, ktoré\n\n\tje súčasťou posudku. Všetky súbory sú nahraté v podadresároch, ktorých názvy korešpondujú s číslami\n\n\toznačenia predmetu v danom posudku. Jednalo sa o predmet s označením S20. Na skúmané predmety\n\n\tsa materiály s detskou pornografiou dostali tak, že sa tieto súbory sťahovali z internetu, prípadne\n\n\tsa následné kopírovali na jednotlivé médiá. Funguje to tak, že pri prezeraní stránok na internete si\n\n\tpoužívateľ buď pozrie konkrétny obsah alebo si môže nahrať súbor do svojho počítača. V danom prípade\n\n\tsám užívateľ musí chcieť mechanicky nahrať daný súbor. On skúmal iba materiál, ktorý bol v počítači\n\n\tuložený ako aj v uložených médiách a históriu navštívených stránkach. Na stiahnutie súborov z internetu\n\n\tsa nemusí použiť iba prehliadať, existujú na to rôzny druhy aplikácii, ktoré sa uvádzajú pod meno P2P, a\n\n\tpráve jeden z takýchto typov pod názvom eMULE bol identifikovaý a aj aktívny na počítači o označením\n\n\tS20. V prípade, ak má počítač nainštalované ďalšie aplikácie, tak v žiadnom prípade neumožňujú tomuto\n\n\tsystému sťahovať stránky bez vedomia užívateľa. V položke Internet Explorer pri označení S20 je\n\n\tuvedený dátum 31.10.2011. Táto položka znamená dátum poslednej modifikácie. To znamená, že to\n\n\tmohla byť aktuálna aktualizácia operačného systému. Mohlo sa jednať aj o preinštalované napr. Upgrade\n\n\tna vyššiu verziu systému. Je rozdiel kedy bol súbor do počítač prenesený, a kedy bol aj reálne vytvorený.\n\n\tNapríklad fotografie z dovolenky sa vyhotovia v lete, avšak do počítača sa stiahnu až v zime. Keď sa\n\n\tsťahuje do počítača súbor, ktorý je už 5 rokov starý, tak nemusí dostať aktuálny dátum ale môže mu\n\n\tzostať pôvodný dátum vytvorenia. Závisí to od konkrétneho programu, ktorý sa na to používa. Jeho\n\n\túlohou bolo identifikovať všetky takéto objekty. On sa nezaoberal dátumom ich vytvorenia. Do počítača\n\n\ts označením S20 bol nainštalovaný program eMULE. On predmetný počítač nezapínal. Vyhotovil kópiu\n\n\tz hard disku. Identifikoval program eMULE ako aktívny. Kedy bol program eMULE nainštalovaný do\n\n\tpočítača neskúmal. Program eMULE slúži na sťahovanie súborov. Ak by sa našli stopy, že program\n\n\tbol funkčný pred 31.10.2011, tak je vysoko pravdepodobné, že na danom počítači bol nainštalovaný\n\n\toperačný systém. Avšak toto neskúmal. Dátum vzniku adresára s programom eMULE sa dá zistiť v\n\n\tpriložených LOG súboroch počas zhotovenia obrazov disku. Bez toho aby opätovne preskúmal hard\n\n\tdisk, nevie sa vyjadriť k dátumu inštalácie operačného systému ani programu eMULE. Znalec ďalej\n\n\tuviedol, že on si nevie predstaviť, že do počítača sa mohli dáta s pornografickou tematikou dostať\n\n\tbez vedomia užívateľa, príp. formou vírusu. Ak by túto alternatívu pripustil, tak skôr či neskôr užívateľ\n\n\tpočítača musí dané súbory nájsť, pretože jednak to zaťažuje internetovú linku, a taktiež aj kapacitu\n\n\tdisku počítača. Okrem toho časť súborov, ktoré boli identifikované neboli nahraté iba v zložke programu\n\n\teMULE ale boli prekopírované do iných priečinkov na disku. K týmto súborom sa však nevie presne\n\n\tvyjadriť, t.j. či sa jednalo aj o detskú pornografiu. V prípade programu PEAM VIEVER, tento program\n\n\tje určený na vzdialené pripojenie sa k počítaču, avšak používateľ daného počítača vždy jasne vidí na\n\n\tobrazovke, že je niekto na jeho počítači pripojený. Toto sa vyznačí na monitore. Na počítač sa dá pripojiť\n\n\tiba v čase, keď je v prevádzke. Tento program nemusí byť nainštalovaný na počítači, dá sa spustiť\n\n\tpomocou USB kľúča. V prípade, ak by bol takýto vzdialený prístup nastavený na tzv. bezobslužný režim,\n\n\ttáto skutočnosť sa musí nastaviť priamo v programe PEAM VIEVER, na ktorý sa napájam. V takom\n\n\tprípade užívateľ nemusí odsúhlasiť pripojenie, avšak informáciu, že niekto je na jeho počítač napojený\n\n\tmá vždy. Znalec vylúčil to, že počítač bez operačného systému sa nedá spustiť. Stačí ak sa vloží do\n\n\tCD mechaniky CD nosič s operačným systém napr. typu Linux, ktorý je možné spustiť priamo z CD\n\n\talebo externého média. Počas skúmania realizoval dve fázy. Prvá fáza bolo vyhľadanie existujúcich\n\n\tsúborov na disku a druhá fáza bolo obnova vymazaných dát. Počas obnovovania vymazaných súborov\n\n\tsa našlo veľké množstvo súborov, ktoré potreboval vytriediť alebo identifikovať. Väčšina videosúborov\n\n\ts detskou pornografiou sa dá spoznať už podľa názvu, kedy v názve je buď slovo PEDO alebo JANG.\n\n\tPreto sa pri vyhľadaní takýchto súborov sústredil na slová obsiahnutá v ich názvoch. Zoradenie alebo\n\n\tupratanie dát na počítači nie je akcia, ktorá by vyžadovala extra čas. Sú to radovo hodiny alebo minúty.\n\n\tDruhá vec je čas, za ktorý sa tieto súbory skopírujú z internetu do počítača. Je to závislé výlučne\n\n\tod rýchlosti internetovej linky. Jedná sa o časový úsek od zaistenia počítača a rok dozadu. Za rok je\n\n\tto podľa štatistík 70 Gb prijatých a odchádzajúci 24,74 Gb dát. Čo sa týka internetového pripojenia,\n\n\tjednalo sa o DSL pripojenie od Slovak Telekom. Či bol pripojený počítač na sieť káblom alebo cez wifi\n\n\tto nevie. On neskúmal techniku wifi pripojenia. DSL pripojenie funguje vo väčšine prípadov tak, že IP\n\n\tadresu na určité obdobie prideľuje priamo operátor. Ak je internetová linka pripojená cez router môže\n\n\tbyť na neho napojených viacej počítačov. Všetky tieto počítače voči vonkajšiemu svetu vystupujú pod\n\n\tjednou IP adresou. Znalec nevylúčil to, že po zaistení veci niekto PC zapol. Informácie by však mali byť\n\n\tidentifikovateľké v systémových záznamoch konkrétneho PC. Túto skutočnosť však neskúmal. Zaistené\n\n\tveci, ktoré mu boli dané na skúmanie, CD a DVD nosiče boli zalepené v igelitových sáčikoch. Nevie však\n\n\tuviesť, či konektory na PC boli zalepené páskou. Počítač S20 bol určite v spojení cez internet s viacerými\n\n\tIP adresami. Ku dňu zaistenia počítača v záznamoch programu eMULE boli identifikované adresy,\n\n\tna ktoré sa počítač napájal. Dňa 21.11.2011 o 12.55 hod. je dátum poslednej zmeny konfiguračných\n\n\tsúborov. Program eMULE mohol odosielať dáta iným klientom. Čo sa týka komunikácie cez sieť P2P\n\n\tjedná sa o štandardný spôsob komunikácie, kedy IP adresa môže byť priamo poskytovateľom obsahu ale\n\n\tmôže byť zároveň aj komunikačným uzlom, cez ktorý prechádzajú dáta od úplne iných poskytovateľov,\n\n\tv takomto prípade IP slúži iba ako sprostredkovateľ. Či boli dáta nahraté z konkrétnej IP adresy alebo\n\n\tlen ako sprostredkovateľ nevie potvrdiť. To znamená, že pôvodca obsahu v tomto prípade môže byť\n\n\tneznámy. Väčšinou pornografické servery fungujú tak, že sprostredkovatelia majú nahraté iba obrázky\n\n\ta konkrétny obsah sa sťahuje z úplne iného počítača. Užívateľ o tom informáciu nemá, odkiaľ sa\n\n\tto sťahuje. Znalec na otázky obhajoby ďalej uviedol, že nevie presne kedy prevzal zaistené veci na\n\n\tskúmanie. Tieto prevzal na úrade inšpekcii MV SR od pani J. X.. Spolu s predmetmi mu bolo doručené\n\n\tuznesenie o pribratí znalca. Skúmané zariadenia neboli zaistené heslom. CD a DVD nosiče boli v\n\n\tigelitových obaloch prelepené a poukladané v krabiciach. Už nevie ako boli počitače zabezpečené.\n\n\tOn vyhodnotil fotodokumentáciu, v akom stave mu tieto veci boli odovzdané. Predmetné veci prevzal\n\n\tdňom doručenia uznesenia o pribratí znalca dňa 24.04.2012. On neskúmal, či odo dňa 21.11.2011, kedy\n\n\tboli zaistené do dňa ich prevzatia, bolo z vecami manipulované. Je možné predpokladať, že témy s\n\n\tdetskej pornografickou tématikou boli stiahnuté prostredníctvom programu eMULE, pretože v každom\n\n\tnázve adresára je uvedený adresát eMULE/INCOMING, ktorý je štandardne nastavený ako adresár pre\n\n\tprijímanie súborov v programe eMULE. Kópia Hard disku počítača sa dá vyhotoviť tak, že sa vyberie\n\n\tsamotný disk z počítača a jeho klon sa realizuje na druhom počítači. Druhá metóda je, že konkrétny\n\n\tpočítač sa naštartuje a po zapnutí sa spustí z CD operačný systém LINUX, určený na foréznu analýzu\n\n\ta potom sa vytvorí klon. Následne tento klon sa uloží na externý hard disk. Pri znaleckom dokazovaní\n\n\tpoužil rôzne metódy, t.j. obidva. Nespúšťal však operačný systém z originálneho disku. Či z počítača\n\n\tboli dáta s detskej pornografiou odosielané nezistil. V adresári odchádzajúcich dát nenašiel žiadne\n\n\ttakéto údaje. V danom prípade však nebolo blokované ich odosielanie. Teoreticky, niekto iný si ich mohol\n\n\tsťahovať. V rámci programu eMULE to funguje tak, že sa práve sťahuje a môže súčasne aj odosielať.\n\n\tOkrem toho program môže na pokyn užívateľa sprístupniť ľubovoľný súbor na prevzatie. To však musí\n\n\tzabezpečiť užívateľ. Tieto súbory neboli označené na zdielanie.\n\n\tSúd a účelom vyčerpávajúceho znaleckého dokazovania žiadal doplniť znalecké dokazovanie znalcom\n\n\tD.. P. F.. Následne súd po dplnení znaleckého posudku, opätovne pristúpil k výsluchu znalca. Znalec v\n\n\tďalľej výpovedi na hlavnom pojednávaní uviedol, že počítače, ktoré boli predložené na skúmanie mali\n\n\tvšetky konektory prelepené páskou. Taktiež boli prelepené páskou vypínače a CD mechanika. V deň\n\n\tzaistenia počítača bol program eMULE aktívny, avšak nie je možné v súčasnosti uviesť, či tento program\n\n\tsťahoval alebo odosielal nejaké dáta. V súčasnosti znalec nemôže vylučiť to, že cez program eMULE\n\n\tboli sťahované dáta s tématikou detskej pornografie niektorou treťou osobou. Na strane 47 doplnku\n\n\tznaleckého posudku ako aj na strane 48 je uvedený zoznam práve sťahovaných alebo dostupných a\n\n\tponúkaných súborov. Či si ich niekto sťahoval, znalec nevedel uviesť. Jednalo sa o poosledný stav\n\n\tprogramu, keď ho zaisťovala polícia. V programe eMule nebola nastavená blokácia odosielania týchto\n\n\tdát ďalším užívateľom, po ich stiahnutí. Jeho úlohou bolo skúmať to, či sa v predmetných zariadeniach\n\n\tnachádza tematika s detskou pornografiou. Trestný čin mal byť spáchaný v období od 3.9.2011 do\n\n\t4.9.2011, kde sú zaistené súbory z tohto časového obdobia. Jedná sa o dátum, kedy bola stotožnená\n\n\tIP adresa obžalovaného na jeho Router. V tom čase sa mohlo pripojiť viacero zariadení. On ako\n\n\tznalec neskúmal router, preto nevie, aké mal router nastavenie, t.j. či bol zaheslovaný. Router v danom\n\n\tprípade nebol predmetom znaleckého dokazovania. Tento ani nebol zaistený, policajti na to zabúdajú,\n\n\tpričom je to podstatná vec. Pokiaľ je router zaheslovaný a heslo nie je známe, tak sa konfigurácia zistiť\n\n\tnedá. Avšak toto nebolo predmetom znaleckého skúmania, pretože router nebol zaistený. Je to na\n\n\tmajiteľovi routru, či si zahesluje alebo privolí prístup iným užívateľom. Znalec ďalej uviedol, že bočný kryt\n\n\tzaisteného počítača nebol chránený voči neoprávneným zásahom, čo je zobrazené na fotodokumentácii\n\n\tna stranách 55-57 doplnku znaleckého posudku.\n\n\n\n\tZnalec L.. J.. J. B., X.., za znaleckú organizáciu Inštitútu forenzných medicínskych expertíz s.r.o.,\n\n\tznalecký posudok č. 133/2012 vo svojej výpovedi uviedol, že predmetné znalecké dokazovanie bolo\n\n\trealizované viacerými znalcami z rôznych odborov a to antropológie a súdneho lekárstva. On mal\n\n\tna starosti antropologickú časť, konkrétne tabuľkovú časť. Pri určovaní veku osôb z fotografických\n\n\tzáznamov sa určuje vývinový vek, teda vek podľa vývinu sekundárnych pohlavných znakov ako rozvoj\n\n\tprsníkov, ochlpenia v oblasti pohlavných orgánov alebo podľa vývinu tváre. Vek určovaný podľa vývinu\n\n\ttváre je presnejší. Ide o určenie pomerov, ktoré charakterizujú rast tváre. Na základe tohto možno\n\n\tstanoviť vekové hranice do 6, 12,15,18 rokov. Neskôr to je už komplikované, pretože už tvár nerastie.\n\n\tPri pohlavnom veku možno určiť vek približne do 13-15 rokov. Pri raste tváre sa merajú rôzne rozmery\n\n\ta indexi z nich vypočítané umožňujú stanoviť vek. Na skúmanie sa použili iba súbory, ktoré bolo\n\n\tmožné otvoriť a prehliadať. Množstvo súborov nebolo možné otvoriť a skúmať. On sa nevie vyjadriť či\n\n\ttieto súbory obsahovali pornografický materiál. Na túto oblasť nie je príslušný odborník. Boli však tam\n\n\tzobrazené obnažené telá resp. sexuálny akt. Znalec v plnom rozsahu zotrval na tom, že na skúmaných\n\n\tsúboroch boli zachytené jedince mladšie ako osemnásť rokov a taktiež mladšie ako 15 rokov. Bolo\n\n\tzachytených 50 jedincov mladších ako 18 rokov, z tohto minimálne 20 malo menej ako 15 rokov.\n\n\tNachádzali sa tu aj súbory so zobrazenými deťmi mladšími ako 4 roky. Na skúmanie im bol predložený\n\n\tvyšetrovateľkou hard disk, ktorý bol zalepený v obálke, na ktorej bola pečiatka. Tieto súbory neboli\n\n\tzašifrované a ani zaheslované.\n\n\tZnalkyňa F.. Ľ. D. X.., z odboru zdravotníctva a farmácie, odvetvia psychiatrie k znaleckému posudku\n\n\t56/2013 na hlavnom pjednávaní vo svojej výpovedi uviedla, že znalecké dokazovanie vypracovala\n\n\tspoločne s F.. L. F.. Vyšetrením obžalovaného nezistili, že by trpel duševnou poruchovou, resp.\n\n\tpsychotickou poruchou sexuálnej deviácie- pedofíliou. Taktiež u obžalovaného nebola zistená porucha\n\n\tosobnosti, prípadne sklony k páchaniu trestnej činnosti.\n\n\n\n\tZnalec X.. J. F., z odboru psychológia, odvetvie klinická psychológia sexuality k znaleckému posudku\n\n\tč. 3/2017 na hlavnom pojednávaní vo svojej výpovedi uviedol, že psychologickým vyšetrebním\n\n\tobžalovaného H. Q.Ú. zistil, že jeho intelektová úroveň sa nachádza vo vyššom pásme priemeru.\n\n\tJeho osobnosť je dobre diferencovaná, s miernym posunom v smere extroverzie, čo znamená že sa\n\n\tnejedná o uzavretú osobnosť ale o otvorenú osobnosť. Jeho emotivita je relatívne stabilizovaná, čo\n\n\tznamená že úroveň racionálnej kontroly, tak emotivity ako aj správania je na dobrej úrovni. Obžalovaný\n\n\tnetrpí žiadnou duševnou poruchou ani chorobou. U obžalovaného neboli zistené žiadne patologické\n\n\trysy osobnosti. Obžalovaný netrpí žiadnou sexuálnou deviáciou ani pedifíliou. Obžalovaného vyšetril\n\n\tbežnými klasickými psychodiagnostickými metódami, ktoré sa v takýchto súvislostiach používajú.\n\n\tVýsledky metód, ktoré použil pri vyšetrení boli dostačujúce na ustálenie záveru, že u obžalovaného\n\n\tnezistil žiadne príznaky pedofílie, a preto sa nevyžadovalo PPG vyšetrenie. Okrem toho vyšetrením\n\n\tobžalovaného taktiež nezistil, že by sexuálne inklinoval k osobám maloletých osôb. Obžalovaný je skôr\n\n\tnastavený konať v záujme spoločnosti. Prejavuje záujem o ľudí vo svojom okolí. Má dobrú schopnosť\n\n\tempatie. Jeho prejav je otvorený, bez pretvárky. Nesnaží sa pôsobiť nadmerne dobrým dojmom.\n\n\tJeho vystupovanie je autentické. V jeho prípade sa jedná o orientáciu heterosexuálnu s primeraným\n\n\tpsychosexuálnym vývinom s uprednostňovaním zrelých sexuálnych objektov opačného pohlavia.\n\n\n\n\tSvedkyňa D.. X. A. na hlavnom pojednávaní vo svojej výpovedi uviedla, že, v čase žalovanej trestnej\n\n\tčinnosti bola zaradená na Úrade boja proti organizovanej kriminalite Bratislava, na pozícii vyšetrovateľky.\n\n\tOna realizovala iba domovú prehliadku u obžalovaného, a to dňa 21.11.2011. V rámci tohto úkony\n\n\tboli zaistené CD nosiče, počítače a iné veci. Tieto boli zaistené a následne odovzdané konkrétnemu\n\n\tvyšetrovateľovi, ktorý ďale realizoval vyšetrovacie úkony. Zaistené veci sa ukladali do miestnosti,\n\n\tktorá sa nachádzala na úrade. Už si nepamätá, či všetky zaistené veci sa uložili do jednej miestnosti.\n\n\tZaistené veci sa zabezpečovali tak, že sa plombovali. Toto toto mala na starosti ona. Znalec pri domovej\n\n\tprehliadke nebol prítomný. Následne ako sa tieto veci zapečatili, tak sa odviezli na úrad do Bratislavy.\n\n\tPreto vylučuje, že by došlo k nejakému neoprávnenému zásahu do týchto vecí. Už nevie uviesť, či\n\n\tbol zaistený Router. Taktiež sa svedkyňa nevedela vyjadriť ako bolo naložené so zaistenými vecami.\n\n\tPamätám si, že obžalovanému bola určite po tomto úkone odovzdaná kópia rukou písanú zápisnicu o\n\n\tdomovej prehliadke. Svedkyňa k prečítanej výpovedi z prípravného konania uviedla, že už nevie komu\n\n\tboli presne odovzdané zaistené veci. Tieto boli umiestnené do kancelárie alebo miestnosti. Bol tam\n\n\tprítomný vedúci alebo jeho zástupca, a prevzal ich vyšetrovateľ.\n\n\n\n\tSvedkyňa F.. J. X., na hlavnom pojednávaní vo svojej výpovedi uviedla, že predmetná trestná vec bola\n\n\todstúpená z UBOKu na ich útvar inšpekčnej služby Bratislava, niekedy koncom roku 2011. Následne\n\n\tjej bola vec pridelená, a v ktorej vykonávala procesné úkony. Zaistené veci boli odovzdané na ich útvar\n\n\tspolu so spisovým materiálom. Všetky zaistené veci boli zapečatené a počas realizácie prípadu boli\n\n\tuchovávané v skrini, ktorá bola zamknutá. Časť vecí CD alebo DVD boli uložené u nej. Nejaký počítač\n\n\ta USB kľúč boli uložené u riaditeľa odboru v trezore - plukovník F.. F.. Predpokladá, že tieto veci boli\n\n\tzaistené kriminalistickým technikom. Boli uložené v sáčikoch a boli zabezpečené lepiacou páskou. Už\n\n\tnevie, či lepiacka páska obsahovala aj odtlačok pečiatky. Návrh na vydanie príkazu na uchovanie a\n\n\tvydanie počítačových údajov vydala niekedy v roku 2012 a to po upzornení dozorujúceho prokurátora.\n\n\tNásledne do konania bol pribratý znalec z odboru elektrotechnika D.. F., ktorému boli všetky stopy spolu\n\n\ts uznesením o pribratí znalca odovzdané na zodpovedanie otázok uvedených v predmetnom uznesení.\n\n\tVšetky stopy odovzdané znalcovi boli odovzdané zapečatené, tak ako boli odovzdané na ich útvar.\n\n\tPo vypracovaní znaleckého posudku boli veci odovzdané znalcom na ich útvar. Tieto boli zapečatené.\n\n\tOna so zaistenými vecami nemanipulovala. WIFI zariadenie - ROUTER nebol zaistený. Toto zariadenie\n\n\tnebolo zaheslované.\n\n\n\n\tSúd v súlade s ustanovením § 270 ods. 2 Tr. por. realizoval prehratie DVD nosičov, ktoré tvoria prílohu\n\n\tvyšetrovacieho spisu. Obžalovaný k prehratým záznamom uviedol, že čo sa týka domovej prehliadky,\n\n\ttáto je v skutočnosti fotodokumentácia, ktorá bola vykonaná v rámci domovej prehliadky jeho bytu. Čo sa\n\n\ttýka DVD záznamov s obsahom pornografickej tematiky, k tomu uviedol, že zobrazené zábery videl prvý\n\n\tkrát a s týmito zábermi ho nikto neoboznámil, a ani nekonfrontoval počas celého vyšetrovania. Takéto\n\n\tzábery alebo videá nikdy nevlastnil a v čase vykonávania domovej prehliadky sa takéto zábery a videá\n\n\tv zaistených veciach nenachádzali. V prípade pripojeného hard disku, ktorý je súčasťou vyšetrovacieho\n\n\tspisu, tak tento hard disk nie je jeho vlastníctvom, tento by mal patriť D.. F., čo je uvedené aj v jeho\n\n\tznaleckom posudku.\n\n\n\n\tSkutkový stav bol taktiež ustálený zápisnicou o vykonaní domovej priehliadky zo dňa 21.11.2011 ako\n\n\taj príkazom na uchovanie a vydanie počítačových údajov zo dňa 22.03.2012 a príkazom na zistenie a\n\n\toznámenie údajov o uskutočnenej telekomunikačnej prevádzke zo dňa 03.04.2012.\n\n\n\n\tSúd na základe vykonaného dokazovania vyhodnotil produkované dôkazy jednotlivo i v súhrne, pričom\n\n\tdospel k záveru, že nie je jednoznačne a bezpochybne dokázané, že žalovaný skutok spáchal\n\n\tobžalovaný. Obžalovanému bolo obžalobou kladené za vinu, že svojim konaním mal naplniť znaky\n\n\tskutkovej podstaty zločinu rozširovanie detskej pornografie podľa § 369 ods. 1, ods. 2 písm. b/ Tr. zák.\n\n\tv štádiu prípravy podľa § 13 ods. 1 Tr. zák. Obžalovaný svojim konaním mal vytváral podmienky na\n\n\tspáchanie tejto trestnej činnosti tým, že na verejnej internetovej sieti, prebral video a obrazové súbory s\n\n\tobsahom detskej pornografie do dňa 21.11.2011 a tieto súbory ukladal na osobnom počítači s označením\n\n\tMSI Multimédia sériového čísla S/N 030110036, harddisku značky Hitachy star Desk 123,5 GB, model\n\n\tHDS 722512 VLA T20, sériového čísla S/N C3CA7BJK, externom USB harfdisku s označením WD\n\n\t500 USB sériového čísla S/N VX30A...6306 a USB klúči Corsai Voyager 8GB, pričom nezablokovaním\n\n\tzdieľania eMULE klienta nainštalovaného v osobnom počítači MSI Multimédia sériového čísla S/N\n\n\t030110036 aj sprístupnil tretím osobám stiahnutie týchto súborov.\n\n\tTu je prvorade uviesť, že súd nemal za jednoznačne a bezpochybne preukázané, že práve obžalovaný\n\n\tOndrej Súkenník svojim aktívnym konaním sa dopustil tejto trestnej činnosti. Súd nemal za jednoznačne\n\n\tpreukázané, že práve obžalovaný bol vlastníkom zaistených zariadení a IP adresy, a že práve on by\n\n\tsťahoval a ukladal súbory s obsahom detského pornografického zamerania na uvedené zariadenia. Súd\n\n\tnemal taktiež za preukázané, že práve obžalovaný ako člen domácnosti by nainštaloval program eMULE\n\n\tdo predmetného počítača a práve on by úmyselne nezablokoval zdieľanie klienta eMule za účelom\n\n\tprípravy rozširovania detskej pornografie. Súd mal za preukázané, že obžalovaný Ondrej Súkenník žil\n\n\tku dňu vykonania domovej prehliadky v spoločnej domácnosti spolu s manželkou a maloletým dieťaťom.\n\n\tSúd nemal za vyvrátenú skutočnosť, že elektronické zariadenia úžíval výlučne obžalovaný. Ďalej súd\n\n\tpoukazuje, že v rámci vykonania domovej prehliadky nebol políciou zaistený podstatný doličný predmet\n\n\ta to wifi router a tento nebol podrobený príslušnému znaleckému dokazovaniu. Z uvedeného vyplýva, že\n\n\tnebolo jednoznačne ustálené či inkriminovaný wifi router bol zaheslovaný a potencionálne či sa mohli na\n\n\tneho napojiť aj tretie osoby. Preto súd nemal za vyvrátenú obranu obžalovaného, že nezaistením tohto\n\n\tdôkazu už nie je možné potvrdiť alebo vylúčiť priebeh komunikácie v sieti a zároveň už nie je možné zistiť,\n\n\tči bol počítač ovládaný niekým na diaľku alebo či bol infikovaný počítačovým vírusom. Pri objasňovaní\n\n\ttakejto trestnej činnosti sú prvotné úkony polície pri zabezpečovaní dôkazov dôležité a nenahraditeľné.\n\n\tProcesné úkony polície boli v danej veci v počiatočnom štádiu chaotické vzhľadom k tomu, že v čase\n\n\tvýkonu domovej prehliadky absentoval aj príkaz prokurátora na uchovanie a vydanie počítačových\n\n\túdajov, a to aj napriek tomu že predmetom domovej prehliadky bolo zaistenie elektronických zariadení,\n\n\tktoré obsahovali takéto údaje. Okrem toho súd v danom prípade vidí pochybenie polície, t.j. nedodržanie\n\n\tzávažných formálnych náležitostí postupu a úkonov v prípravnom konaní aj v tom, že pri domovej\n\n\tprehliadke nebol prítomný príslušný znalec z odvetvia výpočtová technika, počítačové programy. Za\n\n\tdanej sitúacie súd dospel k záveru, že vykonaným dokazovaním na hlavnom pojednávaní sa síce\n\n\tpreukázalo, že skutok uvedený v obžalobnom návrhu sa stal a vykazuje znaky trestného činu, avšak\n\n\tvykonané dokazovanie neumožňuje nepochybný záver, že to bol práve obžalovaný Ondrej Súkenník, kto\n\n\tinkriminovaný skutok aj spáchal. Produkované dôkazy nemôžu jednoznačne potvrdiť, že páchateľom je\n\n\tobžalovaný a zároveň nemôžu jednoznačne vyvrátiť, že páchateľom je zrejme iná osoba. Z uvedeného\n\n\tdôvodu súd podľa § 285 písm. c/ Tr. por. oslobodil obžalovaného Ondreja Súkenníka spod obžaloby\n\n\tOkresnej prokuratúry Galanta.\n\n\n\n\tPoučenie:\n\n\n\n\n\n\tProti tomuto rozsudku je možné podať odvolanie a to do 15 dní od oznámenia rozsudku. Oznámením\n\n\trozsudku je jeho vyhlásenie v prítomnosti toho, komu treba rozsudok doručiť. Ak sa rozsudok vyhlásil v\n\n\tneprítomnosti takejto osoby, oznámením je až doručenie tohto rozsudku.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}