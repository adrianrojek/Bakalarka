{"sud_guid": "", "sud_typ": "", "sud_nazov": "Okresný súd Žilina", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "22T/91/2012", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Žilina\n\n  Spisová značka:                       22T/91/2012\n\n  Identifikačné číslo súdneho spisu:    5112010791\n\n  Dátum vydania rozhodnutia:            17.07.2012\n\n  Meno a priezvisko sudcu, VSÚ:         JUDr. Štefan Tomáš\n\n  ECLI:                                 ECLI:SK:OSZA:2012:5112010791.1\n\n  Oblasti právnej úpravy:\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tRozhodnutie\n\n\n\n\n\n\tOkresný súd Žilina v konaní pred samosudcom JUDr. Štefanom Tomášom, na verejnom zasadnutí\n\n\tkonanom dňa 17.7.2012, o návrhu na schválenie dohody o vine a treste, takto\n\n\n\n\tr o z h o d o l :\n\n\n\n\tPodľa § 334 ods. 1, 4 Tr. por. schvaľuje dohodu o vine a treste zo dňa 6.6.2012 uzavretú medzi\n\n\tprokurátorom Okresnej prokuratúry v Žiline a obvineným I. J. v nasledovnom znení :\n\n\n\n\tObvinený : I. J. , nar. XX.XX.XXXX v X., okres D., trvalé\n\n\tbydlisko I., P. č. XXXX/XX,\n\n\n\n\tu z n á v a s a z a v i n n é h o\n\n\n\n\t- zo zločinu rozširovania detskej pornografie podľa § 369 ods. 1 ods. 2 písm. b) Tr. zák., ktorého sa\n\n\tdopustil tým, že :\n\n\tdňa 11.7.2011 o 12:33:30 hod. a 12.7.2011 o 14:01:50 hod. sa z miesta svojho trvalého bydliska na ul.\n\n\tP. č. XXXX/XX v I. prostredníctvom počítača pripojil do verejnej telekomunikačnej siete internet, kde\n\n\tprostredníctvom aplikácie „eMule“ v P2P sieti eDonkey2000 stiahol a distribuoval prostredníctvom IP\n\n\tadresy 92.52.11.84:37639 súbor s názvom Super Collection (Porno-Lolitas-Preteens-Reelkiddymov-\n\n\tR@Ygold-Hussyfans-Underage-Girls-Children-Pedofilia-Pthc-Ptsc-Xx-Sexy).avi <mailto:Porno-Lolitas-\n\n\tPreteens-Reelkiddymov-R@Ygold-Hussyfans-Underage-Girls-Children-Pedofilia-Pthc-Ptsc-Xx-\n\n\n\n\tSexy).avi>, ktorý obsahoval detskú pornografiu,\n\n\t- od presne nezisteného dňa do 21.2.2012 z miesta svojho trvalého bydliska na ul. P. č. XXXX/XX v I.\n\n\tsa počítačom pripájal do verejnej telekomunikačnej siete Internet, kde prostredníctvom aplikácie\n\n\t„eMule“ v P2P sieťach sťahoval a súčasne distribuoval videosekvencie zobrazujúce detskú pornografiu,\n\n\tnajmä sexuálny styk medzi deťmi, sexuálny styk medzi deťmi a dospelými a taktiež zobrazujúce časti\n\n\tdetských tiel a detských genitálií,\n\n\t- od presne nezisteného dňa do 21.2.2012 v mieste svojho trvalého bydliska na ul. P. č. XXXX/XX v I.\n\n\tna rôznych pamäťových médiách a to na externom pevnom disku zn. Toshiba, v.č. B externom pevnom\n\n\tdisku zn. Samsung, v.č. M a na 4ks CD a DVD nosičoch prechovával rôzne videosekvencie\n\n\tzobrazujúce detskú pornografiu, najmä sexuálny styk medzi deťmi, sexuálny styk medzi deťmi a\n\n\tdospelými a taktiež zobrazujúce časti detských tiel a detských genitálií,\n\n\n\n\tt e d a\n\n\n\n\t- zadovážil a sprístupnil detskú pornografiu.\n\n\n\n\tZa to sa\n\n\n\n\to d s u d z u j e\n\n\n\n\tPodľa § 369 ods. 2 Tr. zák., § 38 ods. 3 Tr. zák., § 36 písm. l) Tr. zák. na trest odňatia slobody v trvaní\n\n\t24 (dvadsaťštyri) mesiacov.\n\n\n\n\tPodľa § 49 ods. 1 písm. a) Tr. zák. súd obvinenému výkon trestu odňatia slobody podmienečne odkladá\n\n\ta podľa § 50 ods. 1 Tr. zák. mu určuje skúšobnú dobu v trvaní 24 (dvadsaťštyri) mesiacov.\n\n\n\n\tPodľa § 60 ods. 1 písm. a) Tr. zák. súd obvinenému ukladá aj trest prepadnutia veci, a to:\n\n\t- netbook zn. Asus č. 1005HA-BLK079X + zdroj + obal,\n\n\t- notebook zn. Asus, model PR05DI, č. 99NOAS10789437E + zdroj + obal,\n\n\t- externý harddisk zn. Samsung, č. E047J108912754 čiernej farby + prívodný kábel,\n\n\t- externý harddisk zn. Toshiba, č. S/N B13179465 chrómovaný + prívodný + USB kábel,\n\n\t- 6 ks - 2 CD a 4 DVD nosiče v obale,\n\n\t- 4 ks - 2 CD a 2 DVD nosiče v obale.\n\n\n\n\tPodľa § 60 ods. 6 Tr. zák. vlastníkom prepadnutej veci sa stáva štát.\n\n\n\n\to d ô v o d n e n i e :\n\n\n\n\tDňa 20.6.2012 podal prokurátor Okresnej prokuratúry v Žiline na Okresný súd v Žiline návrh na\n\n\tschválenie dohody o vine a treste medzi obvineným I. J. a prokurátorom Okresnej prokuratúry v Žiline.\n\n\n\n\tProkurátor Okresnej prokuratúry v Žiline a obvinený I. J. sa dohodli na treste odňatia slobody vo\n\n\tvýmere 24 mesiacov s podmienečným odkladom na skúšobnú dobu 24 mesiacov a treste prepadnutia\n\n\tvecí.\n\n\n\n\n\n\tSúd na verejnom zasadnutí konanom dňa 17.7.2012 podľa § 333 ods. 3 Zákona č. 301/2005 Z. z.\n\n\tTrestný poriadok zistil formou otázok, či obvinený I. J. :\n\n\n\n\t1. rozumie podanému návrhu na dohodu o vine a treste,\n\n\t2. súhlasí, aby sa jeho trestná vec prejednala touto skrátenou formou, čím sa vzdáva práva na verejný\n\n\tsúdny proces,\n\n\t3. rozumie, čo tvorí podstatu skutku, ktorý sa mu kladie za vinu,\n\n\t4. či bol ako obvinený poučený o svojich právach, najmä o práve na obhajobu, či mu bola daná možnosť\n\n\tna slobodnú voľbu obhajcu a či sa s obhajcom mohol radiť o spôsobe obhajoby,\n\n\t5. rozumel podstate konania o návrhu na dohodu o vine a treste,\n\n\t6. rozumie právnej kvalifikácii skutku ako trestného činu,\n\n\t7. bol oboznámený s trestnými sadzbami, ktoré zákon ustanovuje za trestný čin jemu kladený za vinu,\n\n\t8. sa dobrovoľne priznal a uznal vinu za spáchaný skutok, ktorý sa v návrhu o dohode o vine a treste\n\n\tkvalifikuje ako určitý trestný čin,\n\n\t9. súhlasí s navrhovaným trestom, trest prijíma a v stanovených lehotách sa podriadi výkonu trestu,\n\n\t10. si uvedomuje, že ak súd príjme návrh na dohodu o vine a treste a vynesie rozsudok, ktorý\n\n\tnadobudne právoplatnosť vyhlásením, nebude možné proti rozsudku podať odvolanie.\n\n\n\n\tObvinený I. J. na všetky položené otázky zrozumiteľne a určito, slobodne a vážne odpovedal „áno“.\n\n\n\n\tPodľa § 334 ods. 1 Zákona č. 300/2005 Z. z. Trestný poriadok súd môže rozhodovať len o skutku, jeho\n\n\tprávnej kvalifikácii, primeranosti trestu, ochrannom opatrení vo vzťahu k obvinenému, ako aj o výroku o\n\n\tnáhrade škody v rozsahu uvedenom v návrhu na dohodu o vine a treste, ak obvinený na všetky otázky\n\n\todpovedal „áno“.\n\n\n\n\tSúd konštatoval, že predložená dohoda o vine a treste v navrhnutom znení nie je zrejme neprimeraná\n\n\ta považuje ju za spravodlivú.\n\n\n\n\tVzhľadom k tomu, že predložená dohoda o vine a treste v navrhnutom znení nie je zrejme neprimeraná\n\n\ta je aj spravodlivá, pričom obvinený I. J. na všetky položené otázky podľa § 333 ods. 3 písm. a/ až j/\n\n\tzákona č. 301/2005 Z. z. Trestný poriadok odpovedal „áno“, súd predloženú dohodu o vine a treste\n\n\tschválil a potvrdil ju rozhodnutím, ktoré je uvedené vo výroku tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie (§ 334 ods. 4 Tr.\n\n\tpor.). Dovolanie ako mimoriadny opravný prostriedok je prípustné iba za\n\n\tpodmienky uvedenej v § 371 ods. 1 písm. c), ods. 2 Tr. por.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}