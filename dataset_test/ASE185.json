{"sud_guid": "", "sud_typ": "", "sud_nazov": "Okresný súd Liptovský Mikuláš", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "8C/56/2016", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Liptovský Mikuláš\n\nSpisová značka:                       8C/56/2016\n\nIdentifikačné číslo súdneho spisu:    5616201701\n\nDátum vydania rozhodnutia:            06. 04. 2016\n\nMeno a priezvisko sudcu, VSÚ:         JUDr. Jana Halušková\n\nECLI:                                 ECLI:SK:OSLM:2016:5616201701.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Liptovský Mikuláš v právnej veci žalobcu KESIDY, s. r. o. so sídlom v Trebišove,\n\n\tSládkovičova 1/1562, IČO: 46 045 082, právne zastúpeného advokátom JUDr. T. Zaletom, advokátom,\n\n\ts.r.o., so sídlom v Košiciach, Ťahanovské riadky 25, korešpondenčná adresa Hanojská 4, Košice, IČO:\n\n\t36 578 291, proti žalovanej T. R., B.. XX.XX.XXXX, bytom v J. Č.. XXX, v konaní o zaplatenie 94,30 eur\n\n\ts príslušenstvom, samosudkyňou JUDr. Janou Haluškovou t a k t o\n\n\n\n\trozhodol:\n\n\n\n\n\n\tŽalovaná j e p o v i n n á zaplatiť žalobcovi istinu 80 eur spolu s úrokom z omeškania 5,05 % ročne\n\n\tz istiny 80 eur od 26.09.2015 do zaplatenia a s náhradou súdneho poplatku 11,49 eur, všetko v lehote\n\n\ttroch dní od právoplatnosti tohto rozsudku.\n\n\n\n\tVo zvyšku súd žalobu z a m i e t a.\n\n\n\n\tŽalovaná j e p o v i n n á nahradiť žalobcovi trovy konania vo výške 34 eur, k rukám právneho zástupcu\n\n\tžalobcu Mgr. Tomáša Zaletu, advokáta so sídlom v Košiciach, Ťahanovské riadky 25, v lehote troch dní\n\n\tod právoplatnosti tohto rozsudku.\n\n\n\n\todôvodnenie:\n\n\n\n\n\n\tŽalobca sa domáhal svojou žalobou zaviazania žalovanej na zaplatenie istiny 94,30 €, úroku z\n\n\tomeškania 5,05 % ročne zo sumy 82 € od 26.09.2015 do zaplatenia a náhrady trov konania. Odôvodnil\n\n\tžalobu tým, že predmetom žalobcovho podnikania je poskytovanie pôžičiek z peňažných zdrojov\n\n\tzískaných výlučne bez verejnej výzvy a bez verejnej ponuky majetkových hodnôt, ktoré nemožno\n\n\tpovažovať za spotrebiteľské úvery. Spotrebiteľským úverom nie je v zmysle § 1 ods. 3 písm. l) zákona\n\n\tč. 129/2010 Z. z. úver, ktorý sa musí splatiť v lehote nepresahujúcej 3 mesiace. Žalobca poskytuje\n\n\túvery výlučne s dobou splatnosti od 10 do 30 dní, preto má podľa § 2 písm. c) uvedeného zákona\n\n\tpostavenie tzv. iného veriteľa a ním poskytované pôžičky nie sú spotrebiteľským úverom v zmysle §\n\n\t24 ods. 1 uvedenej právnej úpravy. Žalobca svoje služby ponúka prostredníctvom internetovej stránky\n\n\tA..W..U., obsahujúcej všetky potrebné informácie. Poskytuje tzv. mikropôžičky, pri ktorých požičaná\n\n\tsuma spravidla nepresiahne 300 € a sú splatné do 30 dní. Žalobca a žalovaná 02.07.2015 uzatvorili\n\n\tzmluvu o pôžičke 100 €, ktoré sa žalovaná zaviazala vrátiť do 02.08.2015 spolu s odplatou za\n\n\tspracovanie žiadosti o pôžičku a za poskytovanie pôžičky 2 €, ktorá mala charakter dohodnutých úrokov\n\n\tz pôžičky. K uzavretiu písomnej zmluvy o pôžičke došlo na základe žalovanou vyplnenej a odoslanej\n\n\telektronickej žiadosti obsahujúcej jej osobné údaje, ktorú žalobca schválil a na svojej internetovej stránke\n\n\tjej vytvoril osobný účet. Po schválení žiadosti o pôžičky informoval žalobca žalovanú krátkou textovou\n\n\tsprávou o zaslaní na zriadený účet návrhu zmluvy o pôžičke, ktorý žalovaná akceptovala označením\n\n\tpríslušných okienok. Dohodnutú sumu zaslal žalobca žalovanej na účet 02.07.2015. O blížiacom sa\n\n\ttermíne splatnosti pôžičky žalobca žalovanú informoval cca 3 dni vopred. Dva dni pred uplynutím\n\n\tdohodnutej splatnosti jej zaslal elektronickú upomienku, oznamujúcu predĺženie termínu úhrady pôžičky\n\n\tbez zmluvných pokút a sankcií o 5 dní. K úhrade celého dlhu vyzval žalobca žalovanú sms aj písomnou\n\n\tupomienkou z 18.08.2015, v ktorej stanovil posledný termín zaplatenia pohľadávky na 25.09.2015.\n\n\tZároveň si uplatnil zmluvnú pokutu vo výške 15 % dlžnej sumy. Žalovaná doposiaľ vykonala čiastočnú\n\n\túhradu dlhu dňa 07.08.2015 v sume 20 eur.\n\n\n\n\tKeďže ide o drobný spor ( § 200 ea/ Občianskeho súdneho poriadku, ďalej iba Obč. súd. por.), súd\n\n\tna prejednanie veci samej s poukazom na § 115 a/ ods. 2 Obč. súd. por. nenariadil pojednávanie, ale\n\n\trozsudok vyhlásil verejne dňa 06.04.2016, za splnenia podmienok § 156 ods. 3 Obč. súd. por.. Súd\n\n\tpristúpil k verejnému vyhláseniu rozsudku bez nariadenia pojednávania, pretože žalobca je zastúpený\n\n\tosobou disponujúcou právnymi vedomosťami, ktorá pri podávaní žaloby, vzhľadom na povinnosť\n\n\tposkytovať právne služby riadne a zodpovedne, musela skúmať aj dodržanie zákonných náležitostí\n\n\tspotrebiteľskej zmluvy a prihliadať naň. Nebolo preto dôvodným nariaďovať pojednávanie, čo by bol\n\n\tpostup nehospodárny, zvyšujúci trovy konania (aj vzhľadom na výšku žalovanej sumy), najmä keď podľa\n\n\tdôvodovej správy k § 115 a) ods. 2 Obč. súd. por. zmyslom prijatia tejto právnej úpravy bolo zrýchlenie\n\n\ta zhospodárnenie konania.\n\n\n\n\tZ fotokópie žiadosti z 02.07.2015 o poskytnutie pôžičky je preukázané, že ide o predtlačený formulár,\n\n\tktorý bol vyplnený z IP adresy XXX.XXXXXX.XX žiadateľkou T. R.. Žiadosť obsahuje jej rodné číslo,\n\n\tdátum narodenia, číslo občianskeho preukazu, číslo účtu a ďalšie osobné údaje, vrátane súhlasu so\n\n\tzmluvou o pôžičke a jej akceptácii bez výhrad.\n\n\n\n\tZ fotokópie písomnosti označenej ako zmluva o pôžičke je preukázané, že ide o návrh na jej uzatvorenie\n\n\tpodľa § 24 a nasl. zákona č. 129/2010 Z. z. medzi žalobcom a žalovanou. Predmetom návrhu je\n\n\tposkytnutie bezúročnej pôžičky v celkovej výške 100 €. Podľa bodu 2 sa dlžník zaväzuje zaplatiť\n\n\todplatu za spracovanie žiadosti o pôžičku a za poskytnutie pôžičky 2 €. Pôžičku sa zaviazal dlžník vrátiť\n\n\tjednorazovo, jednou splátkou do 30 dní odo dňa nasledujúceho po dni, keď mu je pôžička poskytnutá\n\n\tprevodom na bankový účet. Ročná percentuálna miera nákladov je vo výške 27,24 %. Zmluva mala byť\n\n\tuzatvorená 02.07.2015 a obsahuje podpis veriteľa. Z fotokópie zmluvných podmienok pre spotrebiteľské\n\n\túvery vo forme pôžičky, poskytované prostredníctvom internetu spoločnosťou KESIDY, s. r. o., súd zistil,\n\n\tže tvoria neoddeliteľnú súčasť zmluvy o pôžičke. Na základe zmluvy o pôžičke a týchto podmienok veriteľ\n\n\tposkytne klientovi spotrebiteľský úver vo forme pôžičky na iný účel, ako na výkon zamestnania, povolania\n\n\talebo podnikania. Zmluva o pôžičke sa v zmysle bodu 2.1 uzatvára na diaľku v elektronickej forme\n\n\tprostredníctvom osobného účtu dostupného na internetovej stránke veriteľa. V prípade záujmu klienta\n\n\to pôžičku, zašle klient žiadosť o uzatvorenie zmluvy o pôžičku odoslaním vyplneného elektronického\n\n\tformulára. Veriteľ klienta informuje o schválení žiadosti zaslaním krátkej textovej správy. Podľa bodu\n\n\t8.2, ak klient nesplní svoju povinnosť splatiť poskytnutú pôžičku riadne a včas, veriteľ je oprávnený\n\n\tpožadovať od klienta zaplatenie zmluvnej pokuty vo výške 15% z dlžnej sumy plus 10 € vo forme\n\n\trežijného poplatku za administratívne a poštové náklady.\n\n\n\n\tFotokópiou potvrdenia o odoslaní platby z internet bankingu v O. X., a.s., je preukázané odoslanie sumy\n\n\t100 eur pre príjemcu T. R.Š. na účet U. z účtu platiteľa IBAN: U. dňa 02.07.2015, na ktorý bola prijatá\n\n\t07.08.2015 platba 20 eur od platiteľa T. R..\n\n\tPodľa § 2 písm. a/ zákona č. 266/2005 Z. z. o ochrane spotrebiteľa pri finančných službách na diaľku\n\n\ta o zmene a doplnení niektorých zákonov účinného k 02.07.2015 Na účely tohto zákona sa rozumie\n\n\tzmluvou na diaľku zmluva medzi dodávateľom a spotrebiteľom o poskytnutí finančnej služby výlučne\n\n\tprostredníctvom prostriedkov diaľkovej komunikácie.\n\n\n\n\tPodľa § 1 ods. 3 písm. f/, l/ zákona č. 129/2010 Z. z. účinného k 02.07.2015 spotrebiteľským úverom\n\n\tnie je úver, ktorého výška je menej ako 100 eur a viac ako 75 000 eur; ak je na rovnaký alebo obdobný\n\n\túčel uzavretých v období 12 mesiacov viac zmlúv o úvere medzi tým istým veriteľom a spotrebiteľom,\n\n\tsúhrn všetkých zmlúv o úvere sa považuje za jediný spotrebiteľský úver podľa tohto zákona, ani úver,\n\n\tktorý sa musí splatiť v lehote nepresahujúcej tri mesiace.\n\n\n\n\tPodľa § 2 písm. c/ zákona č. 129/2010 Z. z. účinného k 02.07.2015 na účely tohto zákona sa rozumie\n\n\tiným veriteľom právnická osoba, ktorá v rámci svojho podnikania ponúka alebo poskytuje úvery alebo\n\n\tpôžičky, ktoré spĺňajú aspoň jednu z podmienok uvedených v § 1 ods. 3 písm. f) a l), pričom tieto úvery\n\n\talebo pôžičky nespĺňajú žiadnu z podmienok uvedených v § 1 ods. 3 písm. a), b), d), e), g) až k) a m)\n\n\taž r); za iného veriteľa sa nepovažuje banka, pobočka zahraničnej banky a finančná inštitúcia podľa\n\n\tosobitného predpisu, 6) ktorá má povolenie na činnosť udelené B. X. U..\n\n\n\n\tPodľa § 24 ods. 1 zákona č. 129/2010 Z. z. účinného k 07.06.2011 na iných veriteľov a na zmluvy\n\n\to úvere alebo pôžičke, ktoré nie sú spotrebiteľským úverom a ktoré sú poskytované inými veriteľmi\n\n\tspotrebiteľom, sa vzťahujú ustanovenia § 1 ods. 2 druhej vety, § 2, 3, 4, 6, § 7 ods. 1, 2, 15 až 17, § 8,\n\n\t8a, § 9 ods. 1, ods. 2 písm. a) až z), ods. 9 až 11, § 11, 12, 14, 16, 17, 19, § 20 ods. 2 až 8, § 23 a 25.\n\n\n\n\tPodľa § 544 ods. 1, 2 Obč. zák. ak strany dojednajú pre prípad porušenia zmluvnej povinnosti\n\n\tzmluvnú pokutu, je účastník, ktorý túto povinnosť poruší, zaviazaný pokutu zaplatiť, aj keď oprávnenému\n\n\túčastníkovi porušením povinnosti nevznikne škoda. Zmluvnú pokutu možno dojednať len písomne a v\n\n\tdojednaní musí byť určená výška pokuty, alebo určený spôsob jej určenia.\n\n\n\n\tPodľa § 563 Obč. zák. ak čas splnenia nie je dohodnutý, ustanovený právnym predpisom alebo určený\n\n\tv rozhodnutí, je dlžník povinný splniť dlh prvého dňa po tom, čo ho o plnenie veriteľ požiadal.\n\n\n\n\tPodľa § 657 Občianskeho zákonníka zmluvou o pôžičke prenecháva veriteľ dlžníkovi veci určené podľa\n\n\tdruhu, najmä peniaze, a dlžník sa zaväzuje vrátiť po uplynutí dohodnutej doby veci rovnakého druhu.\n\n\n\n\tPodľa § 658 ods. 1 Občianskeho zákonníka pri peňažnej pôžičke možno dohodnúť úroky.\n\n\n\n\tNa základe zhora uvedeného skutkového stavu, postupujúc podľa citovaných zákonných ustanovení,\n\n\tsúd vyhovel žalobe v časti o zaplatenie žalovanej istiny vo výške 80 eur a úroku z omeškania z tejto\n\n\tsumy. V zostávajúcej časti súd nedôvodnú žalobu zamietol. Vykonaným dokazovaním je preukázané,\n\n\tže medzi účastníkmi konania bola uzatvorená zmluva o bezúročnej pôžičke, na základe ktorej žalobca\n\n\tposkytol žalovanej peňažné prostriedky vo výške 100 eur, ktoré sa žalovaná zaviazala vrátiť jednou\n\n\tsplátkou do 30 dní odo dňa nasledujúceho po dni, kedy bola pôžička poskytnutá prevodom na bankový\n\n\túčet, teda do 01.08.2015. Zmluvný vzťah účastníkov konania je platnou zmluvou o pôžičke podľa ust. §\n\n\t657 a nasl. Občianskeho zákonníka. Žalovaná, čo nebolo sporné, si nesplnila zmluvnú povinnosť vrátiť\n\n\tveci rovnakého druhu (peniaze) v dohodnutej dobe, preto ju na splnenie tejto povinnosti zaviazal súd. Z\n\n\tpôžičky 100 eur žalovaná vrátila 20 eur, neuhradený rozdiel je 80 eur. Z dôvodu omeškania žalovanej\n\n\ts plnením dlhu vzniklo žalobcovi právo na zaplatenie úroku z omeškania. Výšku úrokov z omeškania\n\n\turčuje vykonávací predpis, a to navýšením o 5 percentuálnych bodov nad úrokovú sadzbu stanovenú Q.\n\n\tS.I. X. (Q.) v prvý deň omeškania. Dlh žalovanej sa stal splatným dňom 01.08.2015 (peňažné prostriedky\n\n\tjej boli vyplatené 02.07.2015 a doba 30 dní uplynula 01.08.2015), prvý deň omeškania je 02.08.2015,\n\n\tkedy úroková sadzba navýšená o 5 percentuálnych bodov predstavovala 5,05 % ročne. V zmysle návrhu\n\n\tžalobcu žalovaná je povinná zaplatiť žalobcovi úroky z omeškania vo výške 5,05 % ročne z dlžnej sumy\n\n\t(80 eur) od 26.09.2015 do zaplatenia, keďže súd je viazaný jeho návrhom.\n\n\n\n\tVo zvyšnej časti súd žalobu zamietol. Zmluva o pôžičke je spravidla bezodplatným právnym úkonom;\n\n\todplatnou je vtedy, ak odplatný charakter vyplýva z jej obsahu. Prejavom odplatnosti zmluvy o peňažnej\n\n\tpôžičke je záväzok dlžníka platiť úroky (zmluvné úroky) ako odplatu za poskytnutie pôžičky, uplatnené\n\n\tžalobcom sumou 2 €. V prejednávanej veci mal súd preukázané, že žalobca poskytol žalovanej\n\n\tbezúročnú pôžičku, čo tvrdí aj v žalobe a čo je preukázané aj samotnou písomnou zmluvou o pôžičke\n\n\t(bod 1 ). Zmluvné dojednanie o záväzku dlžníka zaplatiť veriteľovi (žalobcovi) odplatu za spracovanie\n\n\tžiadosti o pôžičku a za poskytnutie pôžičky je absolútne neplatné v súlade s ust. § 39 Občianskeho\n\n\tzákonníka pre rozpor so zákonom, a to s ust. § 658 ods. 1 Občianskeho zákonníka. V prípade, ak je\n\n\tpôžička poskytnutá ako bezúročná, t. j. zmluvné strany si nedohodli povinnosť dlžníka zaplatiť úroky za\n\n\tposkytnutie pôžičky, akékoľvek iné zmluvné dojednanie o povinnosti dlžníka zaplatiť veriteľovi plnenie\n\n\tnad rámec istiny (t. j. požičanej sumy peňazí) je v rozpore s ustanoveniami Občianskeho zákonníka o\n\n\tzmluve o pôžičke, v dôsledku čoho je absolútne neplatné. Z absolútne neplatného právneho úkonu (ex\n\n\ttunc) nemôžu dotknutému účastníkovi právneho úkonu vzniknúť žiadne práva či povinnosti. V zmysle\n\n\tust. § 41 Občianskeho zákonníka sa uvedený dôvod neplatnosti vzťahuje len na časť právneho úkonu,\n\n\ta to bod 2 zmluvy o pôžičke, a preto neplatnou je len táto časť právneho úkonu, ktorú podľa obsahu\n\n\tprávneho úkonu možno oddeliť od ostatného obsahu zmluvy. Je vylúčené kvalifikovať uzavretý zmluvný\n\n\tvzťah ako zmluvu o úvere, keďže pojmovým znakom zmluvy o úvere je povinnosť dlžníka platiť úroky za\n\n\tposkytnuté peňažné prostriedky a v prejednávanej veci uzavreli účastníci zmluvu o bezúročnej pôžičke, t.\n\n\tj. podľa tvrdení žalobcu žalovaná ako dlžníčka neplatí žiadny úrok. To však nemá vplyv na spotrebiteľský\n\n\tcharakter zmluvného vzťahu. Žalobca konal pri uzatváraní a plnení zmluvy v rámci predmetu svojej\n\n\tpodnikateľskej činnosti, teda v pozícii dodávateľa. Žalovaná je spotrebiteľkou, pri uzatváraní a plnení\n\n\tzmluvy nekonala v rámci predmetu podnikania. Súd potom skúmal, či zmluva neobsahuje neprijateľné\n\n\tzmluvné podmienky a zistil, že zmluvné dojednanie (článok 6 bod 6.2. zmluvných podmienok), podľa\n\n\tktorého je žalovaná povinná zaplatiť žalobcovi zmluvnú pokutu za omeškanie vo výške 15 % z dlžnej\n\n\tsumy, pričom veriteľ môže vyžadovať zaplatenie zmluvnej pokuty po uplynutí 7 dní odo dňa splatnosti\n\n\tpôžičky je neprijateľnou zmluvnou podmienkou, ktorá spôsobuje značnú nerovnováhu v právach a\n\n\tpovinnostiach zmluvných strán v neprospech žalovaného. Žalobcovi podľa zmluvných dojednaní právo\n\n\tna zaplatenie zmluvnej pokuty vzniká po uplynutí 7 dní odo dňa splatnosti pôžičky vo výške 15 eur\n\n\t(15 % z istiny 100 eur). Takéto dojednanie je neplatné aj pre rozpor s dobrými mravmi práve pre\n\n\tdohodnutú výšku sankcie. Nemožno totiž prehliadnuť celkové sankčné zaťaženie žalovanej, keďže\n\n\tokrem povinnosti zaplatenia zmluvnej pokuty jej vznikla povinnosť zaplatiť úrok z omeškania z dlžnej\n\n\tčiastky. Takéto zmluvné dojednanie požaduje od spotrebiteľa, aby zaplatil neprimerane vysokú sumu\n\n\tako sankciu spojenú s nesplnením jeho záväzku. V otázke neprimeraných zmluvných sankcií súd dáva\n\n\tdo pozornosti rozhodnutie Krajského súdu v Prešove zo dňa 20. 09. 2011, sp. zn. 6Co/39/2011. Súd\n\n\tpreto žalobu zamietol aj v časti uplatnenej zmluvnej pokuty 12,30 eur.\n\n\n\n\tO náhrade trov konania súd rozhodol podľa ustanovenia § 142 ods. 2 a 151 ods. 1 Občianskeho\n\n\tsúdneho poriadku (Obč. súd. por.). Úspech žalobcu predstavoval 84,83 % (80 eur), úspech žalovanej\n\n\tpredstavoval 15,17 % (14,30 eur), ich pomer predstavujúci úspech žalobcu je 69,66 %. Žalobcovi vznikli\n\n\ttrovy konania pozostávajúce zo súdneho poplatku zaplateného žalobcom za podanú žalobu vo výške\n\n\t16,50 eur, z ktorých je 69,66 % v sume 11,49 eur a z trov právneho zastupovania. Odmena za jeden úkon\n\n\tprávnej služby je vo výške 16,60 eur, za dva úkony právnej služby (prevzatie a príprava zastúpenia a\n\n\tpodanie žaloby) spolu 33,20 eur (§ 10 ods. 1 v spojení s § 13a ods. 1 písm. a/, c/ vyhlášky č. 655/2004 Z.\n\n\tz. v znení neskorších predpisov). Podľa § 16 ods. 3 vyhlášky č. 655/2004 Z. z. v platnom znení právnemu\n\n\tzástupcovi žalobcu prislúcha paušálna náhrada hotových výdavkov za uvedené dva úkony právnej\n\n\tslužby vo výške 17,16 eur. Trovy právneho zastúpenia sú v celkovej výške 48,82 eur, z nich je 69,66 %\n\n\tvo výške 34 eur. Súd nepriznal žalobcovi poplatok vo výške 2,50 eur uhradený Slovenskej pošte, a.s. za\n\n\tvydanie potvrdenia o zaslaní a prevzatí pôžičky poštovým poukazom z dôvodu, že žalobca nepreukázal\n\n\túčelnosť a nevyhnutnosť vynaloženia uvedeného výdavku. Žalobca predložil spolu so žalobou poštový\n\n\tpoukaz preukazujúci výplatu požičanej sumy peňazí žalovanej, preto je z pohľadu súdu nadbytočné, aby\n\n\tzadovažoval od príslušného subjektu (Slovenskej pošty, a.s.) potvrdenie o prijatí a výplate poštového\n\n\tpoukazu.\n\n\n\n\n\n\tTrovy právneho zastúpenia, ktorých náhrada patrí žalobcovi, sú potom 34 eur. Žalovaný je povinný\n\n\tzaplatiť ich žalobcovi na účet právneho zástupcu žalobcu podľa § 149 ods. 1 Obč. súd. por..\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie v lehote 15 dní od jeho doručenia cestou Okresného súdu\n\n\tLiptovský Mikuláš na Krajský súd v Žiline v 3 písomných vyhotoveniach.\n\n\n\n\tPodľa § 205 ods. 1 Obč. súd. por. v odvolaní sa má popri všeobecných náležitostiach (ktorému súdu\n\n\tje určené, kto ho robí, ktorej veci sa týka, čo sleduje, dátum, podpis) uviesť, proti ktorému rozhodnutiu\n\n\tsmeruje, v akom rozsahu sa napáda, v čom sa toto rozhodnutie alebo postup súdu považuje za\n\n\tnesprávny a čoho sa odvolateľ domáha.\n\n\n\n\tPodľa § 205 ods. 2 Obč. súd. por. odvolanie proti rozsudku, alebo uzneseniu, ktorým bolo rozhodnuté\n\n\tvo veci samej, možno odôvodniť len tým, že:\n\n\ta) v konaní došlo k vadám uvedeným v § 221 ods. 1,\n\n\tb) konanie má inú vadu, ktorá mohla mať za následok nesprávne rozhodnutie vo veci,\n\n\tc) súd prvého stupňa neúplne zistil skutkový stav veci, pretože nevykonal navrhnuté dôkazy, potrebné\n\n\tna zistenie rozhodujúcich skutočností,\n\n\td) súd prvého stupňa dospel na základe vykonaných dôkazov k nesprávnym skutkovým zisteniam,\n\n\te) doteraz zistený skutkový stav neobstojí, pretože sú tu ďalšie skutočnosti alebo iné dôkazy, ktoré\n\n\tdoteraz neboli uplatnené (§ 205a),\n\n\tf) rozhodnutie súdu prvého stupňa vychádza z nesprávneho právneho posúdenia veci.\n\n\n\n\tPodľa § 205 ods. 3 Obč. súd. por. rozsah, v akom sa rozhodnutie napáda a dôvody odvolania môže\n\n\todvolateľ rozšíriť len do uplynutia lehoty na odvolanie.\n\n\n\n\tAk si povinná dobrovoľne, riadne a včas nesplní povinnosť uloženú týmto rozsudkom, môže oprávnený\n\n\tnavrhnúť exekúciu podľa osobitného zákona (Exekučný poriadok).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}