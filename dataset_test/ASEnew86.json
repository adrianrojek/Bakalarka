{"sud_guid": "", "sud_typ": "", "sud_nazov": "Krajský súd Banská Bystrica", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "5To/122/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Krajský súd Banská Bystrica\n\nSpisová značka:                      5To/122/2018\n\nIdentifikačné číslo súdneho spisu:   6417010174\n\nDátum vydania rozhodnutia:           20. 11. 2018\n\nMeno a priezvisko sudcu, VSÚ:        JUDr. Ján Deák\n\nECLI:                                ECLI:SK:KSBB:2018:6417010174.1\n\n\n\n\n\n\tUznesenie\n\n\n\n\tKrajský súd Banská Bystrica na verejnom zasadnutí konanom dňa 20. novembra 2018 v senáte\n\n\tzloženom z predsedu senátu JUDr. Jána Deáka a sudcov JUDr. Jozefa Mikluša a JUDr. Juraja Babjaka,\n\n\to odvolaní obžalovanej F. O. proti rozsudku Okresného súdu Žiar nad Hronom sp. zn. 2T/41/2017 zo\n\n\tdňa 02.08.2018, takto\n\n\n\n\trozhodol:\n\n\n\n\n\n\tPodľa § 319 Tr. por. sa odvolanie obžalovanej F. O. z a m i e t a.\n\n\n\n\todôvodnenie:\n\n\n\n\n\n\tNapadnutým rozsudkom Okresného súdu Žiar nad Hronom bola obžalovaná F. O. uznaná vinnou z\n\n\tpokračovacieho prečinu úverového podvodu podľa § 222 ods. 1 Tr. zák. na tom skutkovom základe, že\n\n\n\n\t1/ dňa 28.07.2016 na doposiaľ nezistenom mieste, prostredníctvom online bankingu, v úmysle\n\n\tneoprávneného získania finančných prostriedkov, uzatvorila v mene a bez vedomia F. L., nar.\n\n\tXX.XX.XXXX, bytom Y. J. č. XX, okres B. nad P., so spoločnosťou ZUNO BANK AG, zmluvu o úvere č.\n\n\t0110193521080716 vo výške 2 300,-€, ktorú následne v ten istý deň aj podpísala prostredníctvom SMS\n\n\tkódu, ktorý jej bol zaslaný na mobilné číslo 0917 XXX XXX, kde ako dlžník bola uvedená osoba F. L., nar.\n\n\tXX.XX.XXXX, bytom Y. Podhradie č. XX, okres B. nad P., poskytnuté finančné prostriedky použila pre\n\n\tsvoju potrebu a úver nesplácala, čím spoločnosti ZUNO BANK AG, pobočka zahraničnej banky, Digital\n\n\tpark II, ul. Eisteinova č. 23, Bratislava, spôsobila škodu vo výške 2 300,-€,\n\n\n\n\t2/ dňa 25.08.2016 na doposiaľ nezistenom mieste, z IP adresy 85.237.234.175 pod užívateľským\n\n\tprofilom F. L., v úmysle neoprávneného získania finančných prostriedkov, uzatvorila v mene a bez\n\n\tvedomia F. L., nar. XX.XX.XXXX, bytom Y. J. č. XX, okres B. nad P., so spoločnosťou Friendly Finance\n\n\tSlovakia s.r.o., zmluvu o úvere č. 160825099158 vy výške 250,-€, poskytnuté finančné prostriedky\n\n\tpoužila pre svoju potrebu a v stanovenej lehote nevrátila, čím spoločnosti Friendly Finance Slovakia\n\n\ts.r.o., so sídlom ul. Hlavná č. 104, Košice, spôsobila škodu vo výške 250,-€.\n\n\n\n\tBola za to odsúdená podľa § 222 ods. 1 Tr. zák., § 36 písm. l/, § 37 písm. m/, § 38 ods. 2 Tr. zák. k\n\n\ttrestu odňatia slobody na 1 rok.\n\n\n\n\tPodľa § 48 ods. 2 písm. b) Tr. zák. bola obžalovaná pre výkon trestu odňatia slobody zaradená do ústavu\n\n\tna výkon trestu so stredným stupňom stráženia.\n\n\n\n\tPodľa § 287 ods. 1 Tr. por. bola obžalovanej uložená aj povinnosť nahradiť poškodeným škodu, a to:\n\n\tTatra banke, a.s. Bratislava, ako nástupníckej organizácii škodu vo výške 2.300,- € a Friendly Finance\n\n\tSlovakia, s.r.o., Bratislava - Staré mesto, škodu vo výške 250,- €.\n\n\n\n\tPodľa § 288 ods. 2 Tr. por. bola poškodená V. banka, a.s., Bratislava, odkázaná s nárokom na náhradu\n\n\tškody na civilný proces.\n\n\tProti tomuto rozsudku podala obžalovaná prostredníctvom obhajkyne v zákonnej lehote odvolanie. V\n\n\tpísomne zdôvodnenom odvolaní uviedla, že uložený trest považuje za neprimerane prísny. K trestnej\n\n\tčinnosti sa priznala, urobila vyhlásenie, že sa cíti byť vinná zo žalovaného skutku, pričom prisľúbila podľa\n\n\tmožností nahradiť škodu. V súčasnosti má zabezpečený stály príjem. Má tiež zdravotné problémy, ktoré\n\n\tsa vyskytli pri nedôslednej liečbe počas výkonu trestu. Podľa jej názoru účel trestu by bol splnený aj\n\n\tniektorým z alternatívnych trestov, ktoré by neboli spojené s trestom odňatia slobody. Navrhla napadnutý\n\n\trozsudok zrušiť a vec vrátiť okresnému súdu na nové konanie a rozhodnutie, prípadne aby jej odvolací\n\n\tsúd uložil trest, ktorý je nespojený s trestom odňatia slobody.\n\n\n\n\tKrajský súd na podklade podaného odvolania preskúmal zákonnosť a odôvodnenosť napadnutých\n\n\tvýrokov rozsudku, proti ktorým odvolateľ podal odvolanie a tiež konanie, ktoré im predchádzalo a dospel\n\n\tk záveru, že odvolanie nemožno označiť za dôvodné.\n\n\n\n\tJe potrebné uviesť, že obžalovaná urobila vyhlásenie, že sa cíti byť vinná zo žalovanej trestnej činnosti a\n\n\tsúd jej vyhlásenie prijal. Vykonal potom len dokazovanie vo vzťahu k trestu a náhrade škody. Aj odvolanie\n\n\tsmerovalo len do trestu a preto aj prieskumná povinnosť krajského súdu bola zameraná k trestu.\n\n\n\n\tZa trestnú činnosť, ktorej sa obžalovaná dopustila je pritom hrozené trestom odňatia slobody na 1 rok až\n\n\t5 rokov. Obžalovaná bola v minulosti 10-krát súdne trestaná prevažne za rovnakú trestnú činnosť ako v\n\n\tdanom prípade. Aj predmetnej trestnej činnosti sa dopustila po roku, ako bola podmienečne prepustená\n\n\tz výkonu trestu odňatia slobody. Trestnej činnosti sa dopustila v skúšobnej dobe.\n\n\n\n\tOkresný súd ukladal trest v zmysle zásad pre ukladanie trestov uvedených v § 34 Tr. zák. vzhľadom\n\n\tna osobu obžalovanej, jej kriminálnu minulosť, okolnosti prípadu i to, že sa trestnej činnosti dopustila v\n\n\tskúšobnej dobe v malom časovom odstupe odvtedy, ako bola podmienečne prepustená z iného trestu\n\n\todňatia slobody. Okresný súd zobral v úvahu priťažujúce a poľahčujúce okolnosti a uložil obžalovanej\n\n\ttrest odňatia slobody na spodnej hranici zákonom určenej trestnej sadzby v trvaní 1 roka. Tento trest,\n\n\tvzhľadom na predchádzajúce sklony k páchaniu trestnej činnosti je skôr mierny, avšak odvolanie\n\n\tprokurátora absentovalo a preto nebolo možné uložiť obžalovanej vyšší trest. Keďže sa trestnej činnosti\n\n\tdopustila v skúšobnej dobe v zmysle § 49 ods. 2 Tr. zák., bolo možné trest uložiť len ako nepodmienečný.\n\n\tVzhľadom na osobu obžalovanej i okolnosti prípadu, miernejšie alternatívne tresty neprichádzali v jej\n\n\tprípade do úvahy.\n\n\n\n\tSprávne bola obžalovaná pre výkon trestu odňatia slobody zaradená do ústavu na výkon trestu so\n\n\tstredným stupňom stráženia, lebo iba v nedávnej dobe bola vo výkone trestu.\n\n\n\n\tNepochybil okresný súd, keď zaviazal obžalovaný k náhrade škody, a to právnemu nástupcovi ZUNO\n\n\tBANK AG - Tatra banke a.s. Bratislava, vo výške 2.300,- Eur, čiže požičanej sumy a tiež k náhrade\n\n\tškody Friendly Finance Slovakia s.r.o. vo výške 250,- Eur. So zvyškom nároku na náhradu škody odkázal\n\n\tokresný súd správne poškodenú Tatra banku a.s. na civilný proces.\n\n\n\n\tPoučenie:\n\n\n\n\n\n\tProti tomuto uzneseniu zákon ďalší riadny opravný prostriedok nepripúšťa.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}