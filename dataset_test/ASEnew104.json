{"sud_guid": "", "sud_typ": "", "sud_nazov": "Okresný súd Levice", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/24/2019", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Levice\n\nSpisová značka:                      2T/24/2019\n\nIdentifikačné číslo súdneho spisu:   4319010246\n\nDátum vydania rozhodnutia:           15. 04. 2019\n\nMeno a priezvisko sudcu, VSÚ:        JUDr. Lukáš Poperník\n\nECLI:                                ECLI:SK:OSLV:2019:4319010246.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Levice samosudcom JUDr. Lukášom Poperníkom, v trestnej veci proti obžalovanému\n\n\tmladistvému W. G., pre zločin rozširovania detskej pornografie podľa § 369 odsek 1, odsek 2 písmeno b)\n\n\tTrestného zákona s poukazom na § 122 odsek 2 písmeno a) Trestného zákona, na hlavnom pojednávaní\n\n\tkonanom dňa 15.04.20169, takto\n\n\n\n\trozhodol:\n\n\n\n\n\n\tObžalovaný:\n\n\n\n\tmladistvý W. G., narodený XX.XX.XXXX v R. O., trvale bytom G. XXX\n\n\n\n\ts a u z n á v a v i n n ý m , že\n\n\n\n\tv čase 19:55:52 UTC /koordinovaný svetový čas/ dňa 04.07.2017 z doposiaľ presne nezisteného\n\n\tmiesta prostredníctvom prístupu do internetu z doposiaľ neznámeho zariadenia cez IP adresu\n\n\t„XXX.XXX.XXX.XXX\" odoslal príjemcovi M.V. prostredníctvom internetovej služby Facebook.com\n\n\tdigitálnu fotografiu s vyobrazením nahého nedospelého dievčaťa približne vo veku 13-15 rokov s\n\n\tvyobrazením genitálu,\n\n\n\n\tteda\n\n\n\n\n\n\tinak rozširoval detskú pornografiu a čin spáchal verejne,\n\n\n\n\ttým spáchal\n\n\n\n\tzločin rozširovania detskej pornografie podľa § 369 odsek 1, odsek 2 písmeno b) Trestného zákona s\n\n\tpoukazom na § 122 odsek 2 písmeno a) Trestného zákona\n\n\ta za to mu ukladá\n\n\n\n\tpodľa § 369 odsek 2 Trestného zákona, za použitia § 36 písmeno j), písmeno 1) Trestného zákona, § 38\n\n\todsek 2, odsek 3 Trestného zákona, § 39 odsek 1, odsek 3 písmeno e) Trestného zákona, § 117 odsek\n\n\t1 Trestného zákona, trest odňatia slobody vo výmere 6 /šesť/ mesiacov.\n\n\n\n\tPodľa § 119 odsek 1 Trestného zákona s poukazom na § 49 odsek 1 písmeno a) Trestného zákona,\n\n\tsa obžalovanému výkon trestu odňatia slobody podmienečne odkladá a určuje skúšobná doba v trvaní\n\n\t12 /dvanásť/ mesiacov.\n\n\n\n\todôvodnenie:\n\n\n\n\n\n\tProkurátorka Okresnej prokuratúry Levice podala dňa 28.02.2019 na Okresný súd Levice na obvineného\n\n\tmladistvého W. G. obžalobu pre zločin rozširovania detskej pornografie podľa § 369 odsek 1, odsek 2\n\n\tpísmeno b) Trestného zákona s poukazom na § 122 odsek 2 písmeno a) Trestného zákona, ktorého sa\n\n\tmal obvinený dopustiť tak, ako je popísané v skutkovej vete obžaloby č. 2 Pv 579/17/4402.\n\n\n\n\tPo prednesení obžaloby prokurátorkou Okresnej prokuratúry Levice na hlavnom pojednávaní konanom\n\n\tdňa 15.04.2019 obžalovaný W. G. v zmysle § 257 odsek 1 písmeno c) Trestného poriadku vyhlásil, že\n\n\tnepopiera spáchanie skutku, ktorý je uvádzaný v obžalobe prokurátorky Okresnej prokuratúry Levice.\n\n\n\n\tObžalovaný po poučení o svojich právach na otázky samosudcu uvedené v ustanovení § 333 odsek 3\n\n\tpísmeno c), d), f), g) a h) Trestného poriadku odpovedal kladne, teda áno.\n\n\n\n\tProkurátorka v zmysle § 257 odsek 6 Trestného poriadku navrhla vyhlásenie obžalovaného prijať.\n\n\tTakisto navrhli vyhlásenie prijať zástupkyňa orgánu sociálnoprávnej ochrany detí a sociálnej kurately a\n\n\tzákonný zástupca mladistvého obžalovaného.\n\n\n\n\tSúd uznesením podľa § 257 odsek 7 Trestného poriadku prijal vyhlásenie obžalovaného o tom, že\n\n\tnepopiera spáchanie skutku uvedeného v obžalobe a zároveň s poukazom na § 257 odsek 8 Trestného\n\n\tporiadku vyhlásil, že dokazovanie v rozsahu, v akom sa obžalovaný priznal k spáchaniu skutku na\n\n\thlavnom pojednávaní sa nevykoná a vykonajú sa len dôkazy súvisiace s výrokom o treste.\n\n\n\n\tSúd vykonal dokazovanie v súvislosti s výrokom o treste prečítaním správy zo Z. A. R. O., správy Úradu\n\n\tpráce, sociálnych vecí a rodiny U., správy Obce G., výpisu z ústrednej evidencie priestupkov a odpisu\n\n\tRegistra trestov.\n\n\n\n\tZo správy Z. A. R. O. vyplýva, že menovaný je v kolektíve triedy a aj učiteľov obľúbený, má slušné\n\n\tvystupovanie, voči starším osobám je úctivý. Je nekonfliktný, vyučujúcich rešpektuje. Počas štúdia\n\n\tnemal zníženú známku zo správania a vždy rešpektuje školský poriadok. Rodičia sa pravidelne informujú\n\n\to prospechu a správaní syna.\n\n\n\n\tZo správy Úradu práce, sociálnych vecí a rodiny U. vyplýva, že obžalovaný dosahuje priemerné\n\n\tvyučovacie výsledky. Vo voľnom čase športuje, je zdravý, nefajčí, alkoholické nápoje nepožíva, drogovú\n\n\tskúsenosť nemá. Liečený u pedopsychiatra ani psychológa nebol, nebol umiestnený v žiadnom\n\n\tzariadení. Rodičia neudávajú problémy výchovného charakteru, ich príkazy a nariadenia rešpektuje. V\n\n\tevidencii detí s poruchami správania sa doteraz nenachádzal. Do rozporu so zákonom sa dostal prvýkrát.\n\n\tPrognóza ďalšieho sociálneho vývinu mladistvého je priaznivá vzhľadom na stabilné rodinné prostredie.\n\n\n\n\tZo správy obce G. vyplýva, že obžalovaný je prihlásený k trvalému pobytu na adrese G. XXX.\n\n\tSprávanie menovaného nebolo prejednávané komisiou verejného poriadku. Nie je evidovaný v evidencii\n\n\tpriestupkov riešených obcou.\n\n\n\n\tZ odpisu registra trestov vyplýva, že obžalovaný doposiaľ nebol súdne trestaný.\n\n\n\n\tZ výpisu z ústrednej evidencie priestupkov MV SR vyplýva, že obžalovaný doposiaľ nebol priestupkovo\n\n\tprejednávaný.\n\n\n\n\n\n\tPri úvahách o druhu a výmere trestu vychádzal súd z kritérií uvedených v § 34 odsek l, odsek 3, odsek 4\n\n\ta odsek 6 Trestného zákona a prihliadol na poľahčujúce okolnosti - priznanie sa k spáchaniu trestného\n\n\tčinu a jeho úprimné oľutovanie a vedenie riadneho života pred spáchaním trestného činu, priťažujúce\n\n\tokolnosti nezistiac, teda na prevažujúci pomer poľahčujúcich okolností s poukazom na ustanovenie §\n\n\t38 odsek 2, odsek 3 Trestného zákona. Zároveň prihliadol aj na osobné pomery a možnosti nápravy\n\n\tobžalovaného a na okolnosti spáchania skutku. Obžalovaný je kladne hodnotený zo strany školy, ktorú\n\n\tnavštevuje, takisto obce aj Úradu práce, sociálnych vecí a rodiny. Doposiaľ sa nedostal do rozporu so\n\n\tzákonom. Súd vyhodnotiac všetky skutočnosti majúce význam pre rozhodnutie o treste u obžalovaného,\n\n\tvzhľadom na jeho osobu, jeho doterajší spôsob života, okolnosti prípadu, uložil obžalovanému za\n\n\tpoužitia § 39 odsek 1, odsek 3 písmeno e) Trestného zákona, § 117 odsek 1 Trestného zákona trest\n\n\todňatia slobody vo výmere 6 mesiacov, pričom podľa § 119 odsek 1 Trestného zákona s poukazom na\n\n\t § 49 odsek 1 písmeno a) Trestného zákona trest odňatia slobody podmienečne odložil a určil skúšobnú\n\n\tdobu v trvaní 12 mesiacov. Súd je toho názoru, že použitie trestnej sadzby ustanovenej týmto zákonom\n\n\tby bolo pre páchateľa neprimerane prísne a na zabezpečenie ochrany spoločnosti postačuje aj uvedený\n\n\ttrest kratšieho trvania s podmienečným odkladom a bude tým naplnený aj preventívny, výchovný i\n\n\tmorálny účel trestu.\n\n\n\n\tTakto uložený trest súd považoval z hľadiska individuálnej a generálnej prevencie za primeraný a\n\n\tzodpovedajúci zákonu.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie do 15 dní odo dňa\n\n\tjeho oznámenia na Okresný súd Levice k sp. zn. 2T/24/2019.\n\n\tO odvolaní rozhoduje Krajský súd v Nitre.\n\n\tOznámením rozsudku je jeho vyhlásenie v prítomnosti toho, komu\n\n\ttreba rozsudok doručiť. Ak sa rozsudok vyhlásil v neprítomnosti\n\n\ttakejto osoby, oznámením je až doručenie rozsudku.\n\n\tPoškodený môže podať odvolanie pre nesprávnosť výroku\n\n\to náhrade škody.\n\n\tV písomne podanom odvolaní treba uviesť, proti ktorým výrokom\n\n\tsmeruje a či smeruje aj proti konaniu, ktoré rozsudku predchádzalo.\n\n\tOdvolanie musí byť odôvodnené tak, aby bolo zrejmé, ktorej časti\n\n\trozsudok napáda a aké chyby sa vytýkajú rozsudku alebo konaniu,\n\n\tktoré rozsudku predchádzalo. Odvolanie možno oprieť o nové\n\n\tskutočnosti a dôkazy.\n\n\tPrávo podať odvolanie nemajú tí účastníci konania, ktorí sa svojho\n\n\tpráva vopred výslovne vzdali.\n\n\tPoškodený môže podať odvolanie pre nesprávnosť výroku o náhrade škody.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}