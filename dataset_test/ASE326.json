{"sud_guid": "", "sud_typ": "", "sud_nazov": "Okresný súd Bratislava I", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "34CbPv/8/2008", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Bratislava I\n\n  Spisová značka:                       34CbPv/8/2008\n\n  Identifikačné číslo súdneho spisu:    1108241862\n\n  Dátum vydania rozhodnutia:            17.07.2012\n\n  Meno a priezvisko sudcu, VSÚ:         JUDr. Marta Barková\n\n  ECLI:                                 ECLI:SK:OSBA1:2012:1108241862.2\n\n  Oblasti právnej úpravy:               Obchodné právo - Ostatné\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Bratislava I v Bratislave v konaní pred samosudkyňou JUDr. Martou Barkovou v právnej\n\n\tveci žalobcu: Bruxsafol Folien GmbH, so sídlom Saaletal-Gewerbepark, Thüringenstrasse 2, D-977 62\n\n\tHammelburg, SRN, zast. Legalservices s.r.o., so sídlom Panenská 13, 811 03 Bratislava, IČO: 35 966\n\n\t530, proti žalovanému v 1. rade: Atlantis Systems, s.r.o., so sídlom Gorkého 6, 811 01 Bratislava, IČO:\n\n\t35 844 230, a žalovanému v 2. rade: ZUZI, spoločnosť s ručením obmedzeným, so sídlom Kuzmányho\n\n\tč. 7, 911 01 Trenčín, IČO: 36 329 436, zast. CANIS DEI, s.r.o., so sídlom Partizánska 52/826, 911 01\n\n\tTrenčín, IČO: 36 122 696, o ochranu obchodného mena, ochranu známky a proti nekalej súťaži\n\n\n\n\tr o z h o d o l :\n\n\n\n\tŽalovaný v 1. rade je p o v i n n ý zdržať sa používania obchodného mena navrhovateľa BRUXAFOL\n\n\talebo akejkoľvek jeho časti, odstrániť závadný stav, najmä poskytnúť informácie o pôvode a distribúcii\n\n\tslužby porušujúcej právo k obchodnému menu, najmä údajov o poskytovateľovi služby porušujúcej\n\n\tprávo k obchodnému menu, údajov o cene služby porušujúcej právo k obchodnému menu, a to do 3 dní\n\n\tod právoplatnosti rozsudku.\n\n\n\n\tŽalovaný v 2. rade je p o v i n n ý zdržať sa používania obchodného mena a ochrannej známky\n\n\tnavrhovateľa alebo označenia s nimi zameniteľnými pre rovnaké alebo podobné tovary alebo služby,\n\n\tzdržať sa nekalosúťažného konania, najmä zľahčovania a klamlivej reklamy na svojich webových\n\n\tstránkach internetu a odstrániť následky už vykonaných zásahov, a to do 3 dní od právoplatnosti\n\n\trozsudku.\n\n\n\n\n\n\tSúd vo zvyšku žalobu z a m i e t a.\n\n\n\n\tŽiaden z účastníkov nemá právo na náhradu trov konania.\n\n\n\n\to d ô v o d n e n i e :\n\n\n\n\tŽalobca sa žalobným návrhom zo dňa 12.12.2008, doručeným na súd 15.12.2008 domáhal voči\n\n\tžalovanému v 1. rade, aby sa zdržal používania obchodného mena žalobcu BRUXAFOL alebo\n\n\takejkoľvek jeho časti, aby odstránil závadný stav, najmä aby poskytol informácie o pôvode a distribúcii\n\n\tslužby porušujúcej právo k obchodnému menu, najmä údaje o poskytovateľovi služby porušujúcej právo\n\n\tk obchodnému menu, údaje o cene služby porušujúcej právo k obchodnému menu a voči žalovanému v\n\n\t2. rade aby sa zdržal používania obchodného mena a ochrannej známky žalobcu alebo označenia s\n\n\tnimi zameniteľnými pre rovnaké alebo podobné tovary alebo služby, aby sa zdržal nekalosúťažného\n\n\tkonania, najmä zľahčovania a klamlivej reklamy na svojich webových stránkach internetu a aby\n\n\todstránil následky už vykonaných zásahov.\n\n\n\n\tSúd uznesením zo dňa 02.05.2012 pripustil zmenu žalobného návrhu na základe návrhu žalobcu na\n\n\tpojednávaní dňa 17.04.2012 takto:\n\n\n\n\t„Žalovaný v 1. rade je povinný zdržať sa používania obchodného mena navrhovateľa BRUXAFOL alebo\n\n\takejkoľvek jeho časti, odstrániť závadný stav, najmä poskytnúť informácie o pôvode a distribúcii služby\n\n\tporušujúcej právo k obchodnému menu, najmä údajov o poskytovateľovi služby porušujúcej právo k\n\n\tobchodnému menu, údajov o cene služby porušujúcej právo k obchodnému menu, a to do 3 dní od\n\n\tprávoplatnosti rozsudku.\n\n\n\n\tŽalovaný v 2. rade je povinný zdržať sa používania obchodného mena a ochrannej známky\n\n\tnavrhovateľa alebo označenia s nimi zameniteľnými pre rovnaké alebo podobné tovary alebo služby,\n\n\tzdržať sa nekalosúťažného konania, najmä zľahčovania a klamlivej\n\n\treklamy na svojich webových stránkach internetu a odstrániť následky už vykonaných zásahov, a to do\n\n\t3 dní od právoplatnosti rozsudku.\n\n\n\n\tŽalovaný v 1. rade a žalovaný v 2. rade je povinní uverejniť rozsudok na vlastné trovy v týždenníku\n\n\tTREND a na svojich webových stránkach internetu a doménách po dobu 30 dní.\n\n\n\n\tŽalovaný v 2. rade je povinný zaplatiť žalobcovi sumu 6 000 €, a to do 3 dní od právoplatnosti rozsudku.\n\n\n\n\tŽalovaný v 2. rade a žalovaný v 2. rade sú povinný zaplatiť žalobcovi trovy konania, a to do 3 dní od\n\n\tprávoplatnosti rozsudku.“\n\n\n\n\tŽalobca žalobu odôvodnil tým, že je obchodnou spoločnosťou, ktorá je zaregistrovaná v obchodnom\n\n\tregistri Spolkovej republiky Nemecko od 1984, t. j. odo dňa zápisu do obchodného registra má z\n\n\thľadiska priority právo používať obchodné meno Bruxsafol Folien GmbH a ktorá podniká najmä v\n\n\toblasti výroby a predaja s izolačnými a bezpečnostnými ochrannými fóliami na sklá dopravných\n\n\tprostriedkov a nehnuteľnosti a vykonáva obchodnú činnosť s vyššie uvedenými fóliami aj v rámci\n\n\tSlovenskej republiky prostredníctvom autorizovaného predajcu a obchodného zástupcu - spoločnosti\n\n\tSONFOL, s.r.o., so sídlom Talichova 51, 841 02 Bratislava, IČO: 31 406 025, zapísanej v obchodnom\n\n\tregistri Okresného súdu Bratislava I, vložka č. 9891/B, oddiel Sro.\n\n\n\n\t34CbPv/8/2008 - 219\n\n\t1108241862\n\n\n\n\tŽalovaný v 1. rade je obchodnou spoločnosťou, ktorá sa zaoberá najmä automatizovaným spracovaním\n\n\tdát, poskytovaním dátových služieb, služieb v oblasti web hostingu, registrácie domén, e-mailových\n\n\tslužieb a pod.\n\n\tŽalobca zistil z databázy SK- NIC, že žalovaný v 1. rade bol vlastníkom a držiteľom domény\n\n\tbruxsafol.sk do 29.06.2009. Žalobca taktiež zistil, že žalovaný v 1. rade na predmetnej webovej stránke:\n\n\twwvv.bruxsafol.sk (ďalej aj ako „doména“) uvádza:\n\n\t,, Táto doména je na predaj!!! Cena 6000 €, a@b.c Montáž autofólií + XXX XXX XXX XXX,“ z čoho\n\n\tvyplýva, že žalovaný v 1. rade ako vlastník domény túto používa v hospodárskej súťaži na účely jej\n\n\tďalšieho predaja v rozpore s ustanoveniami Zákona č. 55/1997 Z.z. o ochranných známkach v platnom\n\n\tznení (ďalej len „zákon o ochranných známkach“) a tieto skutočnosti boli osvedčené Notárskou\n\n\tzápisnicou spísanou Mgr. Petrom Danczim, notárom, so sídlom v Nových Zámkoch, N 508/2008, NZ\n\n\t45996/2008.\n\n\n\n\tĎalej z inzercie uvedenej na doméne priamo odkazujúcej na montáž autofólií vyplýva, že vlastník\n\n\tdomény vedome odkazuje na produkt chránený predmetnou ochrannou známkou, t. j. fólie, čím\n\n\tvyvoláva nebezpečenstvo zámeny s ochrannou známkou žalobcu - BRUXSAFOL. Takéto konanie ako\n\n\ttaké vzbudzuje u spotrebiteľov ako aj u obchodných partnerov žalobcu dojem, že sa jedná buď o jednu\n\n\tspoločnosť alebo že sú spoločnosti žalobcu a žalovaných vzájomne prepojené, čo však je v rozpore so\n\n\tskutočnosťou. Konanie žalovaných vzbudzuje tak klamlivú predstavu o podnikateľoch, ktorí pri\n\n\tpodnikateľskej činnosti používajú práva žalobcu chránené zákonmi. V tejto súvislosti žalobca poukázal\n\n\tna webovú stránku: www.suntek.sk, t. j. fólie konkurenčného výrobcu, ktoré predáva v rámci Slovenskej\n\n\trepubliky spoločnosť ZUZI spoločnosť s ručením obmedzeným, t. j. žalovaný v 2. rade. Vlastníkom čísla\n\n\t+XXX XXX XXX XXX na doméne a predmetnej webovej stránke je žalovaný v 2. rade, čo potvrdzuje\n\n\tkontakt uvedený na webovej stránke: www.suntek.sk, ktorý podľa výpisu z obchodného registra sa\n\n\tzaoberá najmä montážou izolačných a bezpečnostných ochranných fólií na sklá dopravných\n\n\tprostriedkov a nehnuteľnosti. Z týchto dôvodov žalobca vyzval dňa 29.10.2008 žalovaného v 1. rade na\n\n\tupustenie od neoprávnených zásahov do jeho práv k ochrannej známke a žiadal ho o odstránenie\n\n\tnásledkov už vykonaných zásahov, nakoľko označenie BRUXSAFOL sa zhoduje so slovnou\n\n\tmedzinárodnou ochrannou známkou BRUXSAFOL zapísanou do registra ochranných známok Úradu\n\n\tpre harmonizáciu vnútorného trhu (ochranné známky a dizajny) - OHIM pod č. 005026588 dňa\n\n\t19.02.2007 (ďalej aj ako „ochranná známka“). Z uvedeného vyplýva, že žalobca s účinnosťou od tohto\n\n\tzápisu požíva ochranu zaregistrovaného označenia ako ochrannej známky aj na území Slovenskej\n\n\trepubliky pre druhy tovaru ako plastové fólie okrem na baliace účely, predovšetkým: lakované ochranné\n\n\tfólie, ochranné fólie proti poškodeniu kamienkami, farebné fólie pre kovové a sklené fľaše a ochranné\n\n\tfólie predovšetkým z PVC alebo polyestru s vodou aktivovateľným silikónovým lepidlom pre sklené\n\n\tplochy a plochy okná, predovšetkým v prevedení hliníkovej naparenej a prskanej techniky s rozdielnymi\n\n\tvrstvami ušľachtilých kovov na redukciu infračerveného žiarenia (fólie na ochranu pred slnkom) a\n\n\tredukciu ultrafíalového žiarenia (UV - ochranné fólie), na redukciu oslnenia dopadajúceho slnečného\n\n\tžiarenia (UV - ochranné fólie), na redukciu oslnenia dopadajúceho slnečného svetla (fólie proti\n\n\toslneniu), na obojstrannú ochranu zraku s vlastnosťami chrániacimi pred slnkom (matovacia fólia), pre\n\n\tviažúci účinok a proti treštiaci účinok pri rozbití skla (bezpečnostné fólie), (ďalej spoločne aj ako\n\n\t„chránené tovary“). Tieto chránené tovary sú preslávené svojimi vlastnosťami, či už v tuzemsku alebo v\n\n\tzahraničí a preto sú žalobcom chránené zapísaným označením ochrannej známky.\n\n\tZároveň z výpisu z obchodného registra žalobcu vyplýva, že žalobca má právo priority aj vo vzťahu k\n\n\tobchodnému menu obsahujúcemu kmeň BRUXSAFOL vo vzťahu k jeho použitiu v názve internetových\n\n\tdomén.\n\n\n\n\tVzhľadom ku skutočnosti, že žalobca ako majiteľ ochrannej známky BRUXSAFOL neudelil žalovanému\n\n\tv 1. rade ani žalovanému v 2. rade súhlas na jej užívanie, žalovaní neoprávnene používajú označenie\n\n\tzhodné a zameniteľné s ochrannou známkou žalobcu pre rovnaké tovary ako chránené tovary. Zároveň\n\n\tmožno konštatovať, že ide o ochrannú známku, ktorá má v Slovenskej republike dobré meno a jej\n\n\tpoužívanie žalobcu nepoctivo ťaží z rozlišovacej spôsobilosti a dobrého mena ochrannej známky a v\n\n\tkonečnom dôsledku mu je na ujmu.\n\n\tNakoľko jediným oprávneným na užívanie predmetnej domény je v súčasnosti žalovaný v 1. rade,\n\n\tžalobca vzhľadom na už existujúcu doménu nie je oprávnený zriadiť internetovú doménu rovnakého\n\n\tmena.\n\n\n\n\tŽalovaný v 2. rade okrem vyššie uvedenej inzercie na doméne vyvolávajúcej nebezpečenstvo zámeny\n\n\tsa inzerovaním na uvedenej stránke wwww.suntek.sk dopúšťa voči žalobcovi nekalosúťažného\n\n\tkonania, tým, že priamo odkazuje na hodnotenia rôznych subjektov- spotrebiteľov o fóliách SUNTEK, t.\n\n\tj. fóliách obdobných chráneným tovarom.\n\n\n\n\tŽalovaný v 2. rade má podľa výpisu z obchodného registra zapísaný ten istý predmet činnosti ako\n\n\tžalobca a to montáž izolačných a bezpečnostných ochranných fólií na sklá dopravných prostriedkov a\n\n\tnehnuteľností. Nekalosúťažné konanie žalovaného v II. rade spočíva najmä v tom, že odkazuje na\n\n\tkonkurenčné tovary vrátane označenia Brux******** na svojej internetovej stránke ako na nekvalitné\n\n\ttovary, pričom vyzdvihuje vlastnosti a kvalitu svojich konkurenčných fólií SUNTEK, čím sa dopúšťa\n\n\tnajmä skutkovej podstaty zľahčovania podľa § 50 Obchodného zákonníka. Žalovaný v 2. rade uvádza\n\n\tdo omylu potenciálnych spotrebiteľov žalobcu tým, že o chránených tovaroch uvádza nepravdivé údaje\n\n\tspôsobilé privodiť žalobcovi ako oprávnenému predajcovi fólií Bruxsafol ujmu a taktiež môže ovplyvniť\n\n\tekonomické správanie spotrebiteľov vo vzťahu k chráneným tovarom. V tejto súvislosti žalobca vyzval\n\n\tdňa 29.10.2008 žalovaného v 2. rade na zdržanie sa nekalosúťažného konania a odstránenie\n\n\tzávadného stavu, ktorý je v rozpore s dobrými mravmi súťaže a je spôsobilý privodiť ujmu iným\n\n\tsúťažiteľom, t. j. žalobcovi alebo spotrebiteľom - zákazníkom žalobcu bezodkladne, avšak najneskôr do\n\n\t5 dní od doručenia výzvy.\n\n\tNakoľko žalovaný v 1. rade ani žalovaný v 2. rade do dnešného dňa neupustili od neoprávnených\n\n\tzásahov do práv viažúcich sa k ochrannej známke a obchodnému menu žalobcu, žalobca sa rozhodol\n\n\tobrátiť so svojimi nárokmi na príslušný súd. Žalovaný v 2. rade síce uznal predmetné stanovisko\n\n\tžalobcu a po upozornení zo strany žalobcu prestal na svojej internetovej stránke odkazovať na\n\n\toznačenie Brux******** a začal používať označenie***************^ avšak neustále na doméne odkazuje\n\n\tna montáž autofólií konkurenčnej značky.\n\n\n\n\tPodľa názoru žalobcu je výlučnou povinnosťou užívateľa (vlastníka ako aj držiteľa domény) dbať pri\n\n\tregistrácii internetových domén ako práv neupravených osobitnými predpismi, aby ich registráciou\n\n\tneboli porušované existujúce práva majiteľov iných platne potvrdených formálnych práv. Neprípustným\n\n\toznačením domény je teda aj také označenie, ktoré je ochrannou známkou alebo obchodným menom\n\n\tiného podnikateľa bez jeho súhlasu.\n\n\tK porušeniu práva žalobcu ako majiteľa ochrannej známky a obchodného mena dochádza k\n\n\tzameniteľnosti objektívne, nie je potrebné skúmať úmysel alebo okolnosti o vedomosti, či existujú\n\n\ttovary/služby chránené v prospech majiteľa ochrannej známky a nie je ani\n\n\n\n\t34CbPv/8/2008 - 220\n\n\t1108241862\n\n\n\n\tnevyhnutná podmienka získania prospechu konajúceho - žalovaného v 1. rade a žalovaného v 2. rade.\n\n\n\n\tŽalobca uviedol, že žalovaný v 1. rade a žalovaný v 2. rade uvedeným konaním porušujú preukázané\n\n\tformálne práva žalobcu k ochrannej známke a obchodnému menu. Žalovaný v 2. rade okrem iného\n\n\tporušuje aj právo žalobcu na poctivú obchodnú súťaž. Potreba obmedzenia práva užívania domény a\n\n\tzabránenia jej ďalšiemu prevodu je daná tým, že prípadnými ďalšími prevodmi domény, o čo sa\n\n\tmomentálny vlastník inzerciou snaží, môže nastať situácia, že nebude možné ustáliť pasívne\n\n\tlegitimovaný subjekt. Samotný zákaz prevodu domény však nezbavuje žalovaného v 1. rade práva\n\n\tužívania domény. Žalovaný v 2. rade vedome ponúka chráneným tovarom obdobné tovary, vyvoláva\n\n\tnebezpečenstvo zámeny a parazituje na povesti žalobcu tým, že na doméne ponúka montáž\n\n\tkonkurenčných fólií, čo v spojitosti s doménou budí dojem, že sa jedná o montáž fólií žalobcu. Žalovaný\n\n\tv 1. rade ako vlastník domény vyvoláva nebezpečenstvo zámeny tým, že priamo na doméne a webovej\n\n\tstránke inzeruje montáž fólií iného súťažiteľa ako žalobcu.\n\n\tVzhľadom na tieto skutočnosti žalobca je priamo dotknutý úkonmi žalovaných na svojich právach\n\n\tjednak k ochrannej známke a obchodnému menu a to najmä tým, že žalovaní vedome porušujú práva\n\n\tžalobcu v rozpore so zákonom o ochranných známkach a Obchodným zákonníkom, nakoľko predmetná\n\n\tdoména je zhodná s obchodným menom, ochrannou známkou žalobcu a priamo odkazuje na\n\n\tkonkurenčné tovary priameho konkurenta -žalovaného v 2. rade, a preto pri posúdení nárokov žalobcu\n\n\tje potrebné vychádzať aj z toho, že registrácia doménového mena nepožíva ochranu, tak ako\n\n\tregistrovaná ochranná známka alebo obchodné meno a teda užívaním domény nie je možné zasahovať\n\n\tdo práv spoločnosti zapísanej do obchodného registra a to najmä vtedy, ak tento subjekt vyvíja\n\n\tobdobnú alebo zhodnú činnosť s užívateľom domény. Zápis a užívanie domény zhodnej s obchodným\n\n\tmenom alebo ochrannou známkou iného podnikateľa na zhodnom alebo podobnom trhu môže a nutne\n\n\tmusí vyvolať neprípustné nebezpečenstvo zámeny týchto subjektov, či dokonca nežiadúce\n\n\tparazitovanie na cudzej povesti, vyvolania nebezpečenstva zámeny alebo iného chovania v rozpore s\n\n\tdobrými mravmi súťaže, tak ako to vyplýva z § 44 Obchodného zákonníka, t. j. generálnej klauzuly\n\n\tnekalej súťaže a podľa ustanovení § 12 ods. 3 a § 53 Obchodného zákonníka a § 26 ods. 3 Zákona o\n\n\tochranných známkach má žalobca ako poškodený nárok na náhradu škody, ktorá bola neoprávnenými\n\n\tzásahmi spôsobená.\n\n\n\n\tK žalobe sa vyjadril písomným vyjadrením zo dňa 20.04.2009 žalovaný v 2. rade, ktorý namietal\n\n\tpasívnu legitimáciu vo veci, nakoľko k žalobcovi ani k žalovanému v 1. rade nemá žiaden právny,\n\n\tformálny, ani praktický vzťah.\n\n\tŽalovaný v 2. rade uviedol, že X. I. ako fyzická osoba odplatne previedla\n\n\tvšetky práva, prístupové heslá a kódy k užívaniu domény bruxsafol.sk cez registrátora Atlantis\n\n\tSystems, s.r.o. pánovi C. E., ktorý jej zaplatil ním navrhnutú sumu 8.000 Sk v hotovosti. Prevod\n\n\tdomény musel kupujúci, pán C. E., oznámiť aj odporcovi v 1. rade ako registrátorovi, keďže ďalšia\n\n\tfaktúra vystavená dňa 21.07.2008 bola vystavená už na meno C. E. a X. I. už nikdy nebola doručená\n\n\tžiadna iná faktúra súvisiaca s doménou bruxsafol.sk.\n\n\tZ uvedených faktov jednoznačne vyplýva záver, že žalovaný v 2. rade nikdy nemal, ani nemá žiaden\n\n\tvzťah k doméne bruxsafol.sk, túto domému nikdy nevyužíval a ani nevyužíva, nemal a nemá žiadne\n\n\tprístupové heslá a kódy k jej užívaniu, a to ani cez registrátora Atlantis Systems, s.r.o., ani cez\n\n\tžiadneho iného registrátora. Pokiaľ ide o uvedenie telefónneho čísla XXXX XXX XXX, patriaceho\n\n\tspoločnosti ZUZI, spoločnosť s ručením obmedzeným, na ktoré odkazuje v žalobe žalobca, tak o tejto\n\n\tskutočnosti žalovaný v 2. rade nevedel.\n\n\tPo zistení vyššie uvedených skutočností od spoločníčky a konateľky X. I., druhý spoločník a konateľ C.\n\n\tJ., na stránke www.bruxsafol.sk zistil, že je tam skutočne uvedené telefónne číslo, ktoré patrí\n\n\tspoločnosti ZUZI, spoločnosť s ručením obmedzeným, a ktoré používa X. I., sa stretol s C. E. -\n\n\tužívateľom domény, ktorý mu potvrdil, že doménu skutočne ponúka na predaj a číslo telefónu, ktoré mu\n\n\tnepatrí, uvedené v inzeráte, sa tam zrejme dostalo omylom a samozrejme ho odstráni, čo sa aj stalo a\n\n\tniekedy začiatkom mesiaca v novembri 2008 C. E. osobne navštívil C. J. a oznámil mu, že telefónne\n\n\tčíslo zo stránky www.bruxsafol.sk odstránil.\n\n\tV súčasnosti sa na stránke www.bruxsafol.sk už nenachádza ani telefónne číslo žalovaného v 2. rade\n\n\tani reklama na montáž autofólií.\n\n\n\n\tŽalovaný v 2. rade ďalej uviedol, že nesúhlasí s názorom žalobcu, že by uvedenie reklamného nápisu\n\n\t„Montáž autofólií “ s telefónnym číslom žalovaného v 2. rade na stránke www.bruxsafol.sk, pod\n\n\tinzerátom o predaji domény, mohlo vyvolať nebezpečenstvo zámeny s ochrannou známkou\n\n\tnavrhovateľa BRUXSAFOL.\n\n\tŽalovaný v 2.rade v rámci svojho podnikania nikdy a nikde nepoužíval obchodné meno, ochrannú\n\n\tznámku žalobcu alebo označenia s nimi zameniteľné, a teda ani nemá ako sa zdržať toho, čo mu má\n\n\tbyť uložené rozsudkom podľa žaloby. Žalovaný v 2. rade sa vyjadril aj k údajnému svojmu\n\n\tnekalosúťažnému konaniu vo vzťahu k žalobcovi a uviedol, že jeho podnikanie v oblasti predaja a\n\n\tmontáže, autofólií je v súlade s predmetom činnosti\n\n\tspoločnosti, tak ako je to zapísané v obchodnom registri. Žalovaný v 2. rade predáva a montuje fólie\n\n\tiného výrobcu, americkej spoločnosti SUNTEK, s ktorou má zmluvný vzťah a výrobky ktorej skutočne\n\n\tpovažuje za kvalitnejšie.\n\n\tŽalovaný v 2. rade uviedol, že používanie označenia Brux********* pri porovnávaní s fóliami SUNTEK\n\n\tnebolo podľa jeho názoru nekalosúťažným konaním, ale porovnávacou reklamou, ktorá je prípustná.\n\n\tI napriek tomu, žalovaný v 2. rade na základe žiadosti žalobcu už v novembri 2008 prestal používať na\n\n\tstránke www.suntek.sk označenie Brux*********** a používa pre porovnávanie len ***********. Žalovaný v\n\n\t2. rade sa preto nemá ako zdržať ani zľahčovania či klamlivej reklamy na svojich webových stránkach.\n\n\tZ týchto dôvodov preto žalovaný v 2. rade považuje žalobu za nedôvodnú, a preto ju žiadal zamietnuť v\n\n\tcelom rozsahu a priznať mu náhradu trov konania.\n\n\n\n\tK žalobe sa vyjadril písomným vyjadrením zo dňa 27.04.2009 žalovaný v 1. rade, ktorý uviedol, že sa\n\n\tzaoberá poskytovaním webhostingových služieb, t. j. najmä sprostredkovaním registráciou domén a\n\n\tposkytovaním diskového priestoru pre prevádzku www stránok, e-mailov a databáz a k dnešnému dňu\n\n\tspravuje viac ako 6 000 domén s koncovkou .sk, pričom všetky registrácie domén realizuje na základe\n\n\tprijatých objednávok od klientov. Žalovaný v 2. rade zdôraznil, že sa nevenuje vytváraniu stránok a ani\n\n\tneručí ani za ich obsah, prezentovaný jeho klientmi.\n\n\tŽalovaný v 1. rade uviedol, že registráciu internetovej domény bruxsafol.sk si uňho objednala dňa 29.\n\n\t06. 2008 o 23:58 X. I., bytom T. 7, XXX XX P., s uvedeným tel. číslom XXXXXXXXX a e-mailovou\n\n\tadresou a@b.c prostredníctvom internetu z počítača s IP adresou XXX.XX.XX.XXX (pripojenie zo siete\n\n\tT-mobile Slovensko, a.s.) a úhradu za predmetnú objednávku obdržal dňa 30.06.2008. Na základe tejto\n\n\tskutočnosti objednávateľovi\n\n\n\n\t34CbPv/8/2008 - 221\n\n\t1108241862\n\n\n\n\tvystavil faktúru č. 4517/2008 za registráciu domény a webhostingové služby. Služba bola týmto\n\n\tobjednaná na ročné obdobie s platnosťou od 29.06.2008 do 29.06.2009.\n\n\tŽalovaný v 1. rade ďalej uviedol, že X. I. mu nikdy neoznámila nijaké ďalšie informácie ohľadom zmien\n\n\tvlastníctva či držiteľa domény bruxsafol.sk - v prípade prevodu vlastníctva domény na tretiu stranu\n\n\tvyžaduje písomný súhlas držiteľa, ktorý mu nikdy nebol doručený, a preto za právoplatného držiteľa\n\n\tpovažuje až do konca platnosti domény, t. j. do 29.06.2009 X. I.. Vzhľadom k problematickému postupu\n\n\tpri registrácii domén.sk, ktorý je v porovnaní s registráciou domén s inými koncovkami príliš\n\n\tbyrokratický (je nutné posielať notársky overené tlačivo, čo klientov nadmerne zaťažuje, zdržuje a\n\n\tkomplikuje registráciu internetových domén s koncovkou .sk - popis krokov nutných pre registráciu,\n\n\tponúka (ak aj iní poskytovatelia webhostingových služieb) možnosť tzv. „zrýchlenej registrácie“. Z\n\n\ttýchto dôvodov je v databáze SK-NIC uvedený ako majiteľ (držiteľ) domény žalovaný v 1. rade, hoci\n\n\treálne je registrácia domény iba sprostredkovaná pre klienta, na ktorého sa prenášajú všetky práva a\n\n\tpovinnosti držiteľa domény.\n\n\n\n\tX. I. pri objednávke súhlasila s podmienkami poskytovania webhostingových služieb poskytovaných\n\n\tžalovaným v 1. rade.\n\n\tVyužitie tejto voľby podľa všetkého uviedlo žalobcu do omylu ohľadom vlastníckych práv na doménu\n\n\tbruxsafol.sk, nakoľko žalovaný v 1. rade nemá nič spoločné ani s obsahom, ani so zámerom registrácie\n\n\tdomény bruxsafol.sk, pretože on poskytol iba služby webhostingu, t. j. diskový priestor pre prevádzku\n\n\tvlastnej www stránky a sprostredkoval registráciu domény na základe objednávky X. I.. Žalovaný v 1.\n\n\trade nevytváral obsah stránky, neuviedol na nej nijaké kontaktné údaje a nemá nič spoločné s ponukou\n\n\tna odpredaj domény ani s iným obsahom na nej prezentovanej a nemá ani právo zasahovať do obsahu\n\n\ttejto stránky, keďže táto je autorským dielom a všetky práva na správu či úpravu obsahu webstránky\n\n\tpatria jej tvorcovi, t. j. X. I., alebo osobe ňou poverenej.\n\n\tInformáciu o potenciálne závadnom obsahu žalovaný v 1. rade od spoločnosti Bruxsafol neobdržal -\n\n\tžalobca ho prostredníctvom svojho právneho zástupcu neinformovala ani e-mailom, ani telefonicky,\n\n\tdoporučený list žalovaný v 1. rade neprevzal, keďže pri komunikácii s klientmi využívame výhradne\n\n\telektronickú komunikáciu - inak by nebol problém ihneď objasniť vzťah žalovaného v 1. rade k doméne,\n\n\tani poskytnúť informácie o jej reálnom prevádzkovateľovi. Žalovaný v 1. rade sa o potenciálne\n\n\tzávadnom obsahu dozvedel až na základe vydania predbežného opatrenia v konaní 26 Cb/129/2008.\n\n\tŽalovaný v 1. rade z tohto dôvodu obratom osobne kontaktoval právneho zástupcu spoločnosti\n\n\tBruxsafol a ponúkol im odovzdanie domény z titulu jej registrátora a držiteľa voči centrálnemu správcovi\n\n\tdomén (SK-NIC), nakoľko mu to Všeobecné podmienky poskytovania webhostingových služieb\n\n\tumožňujú.\n\n\n\n\tŽalovaný v 1. rade uviedol, že X. I. na e-mailovú výzvu o prepis domény do svojej správy nereagovala,\n\n\ta preto po osobnom rozhovore so zástupcom firmy Bruxsafol poslal prostredníctvom ich právneho\n\n\tzástupcu spoločnosti Bruxsafol dňa 05.03.2009 ponuku na bezodplatné odovzdanie domény\n\n\tbruxsafol.sk do ich vlastníctva, na ktorú však nedostal odpoveď.\n\n\tPreto žiadal súd v zmysle vyššie uvedeného, aby rozhodol vo vzťahu k žalovanému v 1. rade, tak, že\n\n\tžalovaný v 1. rade z titulu registrátora domény a jej držiteľa\n\n\tvo vzťahu k centrálnemu správcovi domén SK-NICu zabezpečí potrebné kroky k prevodu domény\n\n\tbruxsafol.sk na spoločnosť.\n\n\tV ostatných častiach žiadal žalobu zamietnuť. Zároveň žiadal priznať trovy konania.\n\n\n\n\tSúd vo veci nariadil pojednávania dňa 17.04.2012 a dňa 17.07.2012.\n\n\n\n\tSúd posudzoval zistený skutkový stav podľa nasledovných ustanovení zákona:\n\n\n\n\tPodľa § 1 ods. 2 Obchodného zákonníka právne vzťahy uvedené v odseku 1 cit. zákona sa spravujú\n\n\tustanoveniami tohto zákona. Ak niektoré otázky nemožno riešiť podľa týchto ustanovení, riešia sa\n\n\tpodľa prepisov Občianskeho práva. Ak ich nemožno riešiť ani podľa týchto predpisov, posúdia sa podľa\n\n\tobchodných zvyklostí, a ak ich niet, podľa zásad, na ktorých spočíva tento zákon.\n\n\n\n\tPodľa § 8 Obchodného zákonníka sa obchodným menom rozumie názov, pod ktorým podnikateľ\n\n\tvykonáva právne úkony pri svojej podnikateľskej činnosti.\n\n\n\n\tPodľa § 9 ods. 1 Obchodného zákonníka obchodným menom fyzickej osoby je jej meno a\n\n\tpriezvisko(ďalej len „meno“). Obchodné meno fyzickej osoby môže obsahovať dodatok odlišujúci osobu\n\n\tpodnikateľa alebo druh podnikania.\n\n\tPodľa § 10 ods. 1 Obchodného zákonníka nesmie byť obchodné meno zameniteľné s obchodným\n\n\tmenom iného podnikateľa a nesmie vzbudzovať klamlivú predstavu o podnikateľovi alebo o predmete\n\n\tpodnikania.\n\n\n\n\n\n\tPodľa § 12 ods.1 Obchodného zákonníka koho práva boli dotknuté alebo ohrozené neoprávneným\n\n\tpoužívaním obchodného mena, môže sa proti neoprávnenému užívateľovi domáhať, aby sa takého\n\n\tkonania zdržal a odstránil závadný\n\n\n\n\tPodľa § 41 Obchodného zákonníka fyzické i právnické osoby, ktoré sa zúčastňujú na hospodárskej\n\n\tsúťaži, aj keď nie sú podnikateľmi (ďalej len „súťažitelia“), majú právo slobodne rozvíjať svoju súťažnú\n\n\tčinnosť v záujme dosiahnutia hospodárskeho prospechu a združovať sa na výkon tejto činnosti; sú však\n\n\tpovinné pritom dbať na právne záväzné pravidlá hospodárskej súťaže a nesmú účasť na súťaži\n\n\tzneužívať.\n\n\n\n\n\n\tPodľa § 42 ods. 1 Obchodného zákonníka zneužitím účasti na hospodárskej súťaži je nekalé súťažné\n\n\tkonanie (ďalej len „nekalá súťaž“) a nedovolené obmedzovanie hospodárskej súťaže.\n\n\n\n\tPodľa § 42 ods. 2 Obchodného zákonníka nedovolené obmedzovanie hospodárskej súťaže upravuje\n\n\tosobitný zákon.\n\n\n\n\tPodľa § 44 ods. 1 Obchodného zákonníka nekalou súťažou je konanie v hospodárskej súťaži, ktoré je\n\n\tv rozpore s dobrými mravmi súťaže a je spôsobilé privodiť ujmu iným súťažiteľom alebo spotrebiteľom.\n\n\tNekalá súťaž sa zakazuje.\n\n\n\n\tPodľa § 44 ods. 2 Obchodného zákonníka nekalou súťažou podľa odseku 1 je najmä:\n\n\n\n\ta) klamlivá reklama,\n\n\tb) klamlivé označovanie tovaru a služieb,\n\n\tc) vyvolávanie nebezpečenstva zámeny,\n\n\td) parazitovanie na povesti podniku, výrobkov alebo služieb iného súťažiteľa,\n\n\t34CbPv/8/2008 - 222\n\n\t1108241862\n\n\n\n\n\n\te) podplácanie,\n\n\tf) zľahčovanie,\n\n\tg) porušovanie obchodného tajomstva,\n\n\th) ohrozovanie zdravia spotrebiteľov a životného prostredia.\n\n\n\n\tPodľa § 45 ods. 1 Obchodného zákonníka klamlivou reklamou je reklama tovaru, služieb,\n\n\tnehnuteľností, obchodného mena, ochrannej známky, označenia pôvodu výrobkov a iných práv a\n\n\tzáväzkov, ktorá uvádza do omylu alebo môže uviesť do omylu osoby, ktorým je určená alebo ku ktorým\n\n\tsa dostane, a ktorá v dôsledku klamlivosti môže ovplyvniť ekonomické správanie týchto osôb alebo\n\n\tktorá poškodzuje alebo môže poškodiť iného súťažiteľa alebo spotrebiteľa.\n\n\n\n\tPodľa § 45 ods. 2 Obchodného zákonníka pri posudzovaní klamlivosti reklamy sa zohľadňujú všetky jej\n\n\tznaky, najmä informácie, ktoré obsahuje, o\n\n\n\n\ta) tovare a službách, ich dostupnosti, vyhotovení, zložení, spôsobe a dátume výroby alebo dodania,\n\n\tvhodnosti a spôsobe použitia, množstve, zemepisnom alebo obchodnom pôvode alebo o výsledkoch,\n\n\tktoré možno očakávať od ich použitia, alebo o výsledkoch ich skúšok alebo kontrol,\n\n\tb) cene alebo spôsobe, akým je vypočítaná, a o podmienkach, za ktorých sa tovar a služby dodávajú\n\n\talebo poskytujú,\n\n\tc) charakteristických znakoch súťažiteľa reklamy, najmä jeho totožnosti, kvalifikovanosti, jeho\n\n\tchránenom priemyselnom práve, duševnom vlastníctve, ocenení alebo vyznamenaní.\n\n\n\n\tPodľa § 46 ods. 1 Obchodného zákonníka klamlivým označením tovaru a služieb je každé označenie,\n\n\tktoré je spôsobilé vyvolať v hospodárskom styku mylnú domnienku, že ním označený tovar alebo\n\n\tslužby pochádzajú z určitého štátu, určitej oblasti alebo miesta alebo od určitého výrobcu alebo že\n\n\tvykazujú osobitné charakteristické znaky alebo osobitnú akosť. Nerozhodné je, či označenie bolo\n\n\tuvedené bezprostredne na tovare, obaloch, obchodných písomnostiach a pod. Takisto je nerozhodné,\n\n\tči ku klamlivému označeniu došlo priamo alebo nepriamo a akým prostriedkom sa tak stalo.\n\n\tUstanovenia osobitného zákona platia obdobne.\n\n\n\n\tPodľa § 46 ods. 2 Obchodného zákonníka klamlivým označením je aj také nesprávne označenie tovaru\n\n\talebo služieb, ku ktorému je pripojený dodatok slúžiaci na odlíšenie od pravého pôvodu, ako výrazy\n\n\t„druh“, „typ“, „spôsob“ a označenie je napriek tomu spôsobilé vyvolať o pôvode alebo povahe tovaru\n\n\talebo služieb mylnú domnienku.\n\n\n\n\tPodľa § 46 ods. 3 Obchodného zákonníka klamlivým označením nie je uvedenie názvu, ktorý sa v\n\n\thospodárskom styku už všeobecne vžil ako údaj slúžiaci na označovanie druhu alebo akosti tovaru,\n\n\tibaže by k nemu bol pripojený dodatok spôsobilý klamať o pôvode, ako napríklad „pravý“, „pôvodný“ a\n\n\tpod.\n\n\n\n\n\n\tPodľa § 46 ods. 4 Obchodného zákonníka týmto ustanovením nie sú dotknuté práva a\n\n\tpovinnosti zo zapísaného označenia pôvodu výrobkov, ochranných známok, chránených odrôd rastlín a\n\n\tplemien zvierat ustanovené osobitnými zákonmi.\n\n\tPodľa § 47 Obchodného zákonníka vyvolanie nebezpečenstva zámeny je:\n\n\n\n\ta) použitie obchodného mena alebo osobitného označenia podniku, ktoré používa už právom iný\n\n\tsúťažiteľ,\n\n\tb) použitie osobitných označení podniku alebo osobitných označení alebo úpravy výrobkov, výkonov\n\n\talebo obchodných materiálov podniku, ktoré v zákazníckych kruhoch platia pre určitý podnik alebo\n\n\tzávod za príznačné (napr. aj označenie obalov, tlačív, katalógov, reklamných prostriedkov),\n\n\tc) napodobenie cudzích výrobkov, ich obalov alebo výkonov, ibaže by išlo o napodobenie v prvkoch,\n\n\tktoré sú už z povahy výrobku funkčne, technicky alebo esteticky predurčené, a napodobňovateľ urobil\n\n\tvšetky opatrenia, ktoré od neho možno požadovať, aby nebezpečenstvo zámeny vylúčil alebo aspoň\n\n\tpodstatne obmedzil, pokiaľ tieto konania sú spôsobilé vyvolať nebezpečenstvo zámeny s podnikom,\n\n\tobchodným menom, osobitným označením alebo výrobkami alebo výkonmi iného súťažiteľa.\n\n\n\n\tPodľa § 48 Obchodného zákonníka parazitovaním je využívanie povesti podniku, výrobkov alebo\n\n\tslužieb iného súťažiteľa s cieľom získať pre výsledky vlastného alebo cudzieho podnikania prospech,\n\n\tktorý by súťažiteľ inak nedosiahol.\n\n\n\n\tPodľa § 53 Obchodného zákonníka osoby, ktorých práva boli nekalou súťažou porušené alebo\n\n\tohrozené, môžu sa proti rušiteľovi domáhať, aby sa tohto konania zdržal a odstránil závadný stav. Ďalej\n\n\tmôžu požadovať primerané zadosťučinenie, ktoré sa môže poskytnúť aj v peniazoch, náhradu škody a\n\n\tvydanie bezdôvodného obohatenia.\n\n\n\n\tPodľa článku 9 ods. 1, 2 nariadenia Rady európskeho spoločenstva č. 40/94, ktoré je priamo\n\n\taplikovateľné na území všetkých členských štátov Európskej únie, a teda aj na území Slovenskej\n\n\trepubliky, vzniká z ochrannej známky spoločenstva jej majiteľovi výlučné právo k ochrannej známke, a\n\n\tpreto je oprávnený zakázať všetkým tretím osobám užívať v obchodnom styku označenie totožné\n\n\talebo obdobné s registrovanou ochrannou známkou spoločenstva bez jeho súhlasu, pokiaľ je schopné\n\n\tvyvolať na verejnosti nebezpečenstvo zámeny alebo nebezpečenstvo asociácií medzi týmto\n\n\toznačením a ochrannou známkou.\n\n\n\n\tPodľa Čl. 8 Parížskeho dohovoru o ochrane priemyselného vlastníctva z 20.03.1883, revidovaného v\n\n\tBruseli 14. decembra 1900, vo Washingtone 2. júna 1911, v Haagu 6. novembra 1925, v Londýne 2.\n\n\tjúna 1934, v Lisabone 31. októbra 1958 a v Stockholme 14. júla 1967, vyhláseného vyhláškou ministra\n\n\tzahraničných vecí č. 64/1975 Zb. v znení vyhlášky ministra zahraničných vecí č. 81/1985 Zb. obchodné\n\n\tmeno je chránené vo všetkých únijných krajinách bez toho, že by ho bolo treba prihlasovať alebo\n\n\tzapisovať; nerozhoduje, či je, alebo nie je časťou továrenskej alebo obchodnej známky.\n\n\n\n\tPodľa § 120 ods. 1 O.s.p. účastníci sú povinní označiť dôkazy na preukázanie svojich tvrdení.\n\n\n\n\tPodľa § 132 O.s.p. dôkazy súd hodnotí podľa svojej úvahy, a to každý dôkaz jednotlivo a všetky dôkazy\n\n\tv ich vzájomnej súvislosti, pritom starostlivo prihliada na všetko, čo vyšlo za konania najavo včítane\n\n\ttoho, čo uviedli účastníci.\n\n\n\n\t34CbPv/8/2008 - 223\n\n\t1108241862\n\n\n\n\tPodľa § 133 O.s.p. skutočnosť, pre ktorú je v zákone ustanovená domnienka, ktorá pripúšťa dôkaz\n\n\topaku, má súd za preukázanú, pokiaľ v konaní nevyšiel najavo opak.\n\n\n\n\tSúd vykonal dokazovanie oboznámením sa listinnými dôkazmi: informatívnym výpisom z obchodného\n\n\tregistra žalobcu, žalovaného v 1. a žalovaného v 2. rade, uznesením Okresného súdu Bratislava I zo\n\n\tdňa 06.02.2009 č. k. 26Cb/129/2008, notárskou zápisnicou č. NZ 45996/2008 zo dňa 29.10.2008,\n\n\tinternetovými výpismi, osvedčením o zápise č. 005026588 zo dňa 19.02.2007, predžalobnou výzvou zo\n\n\tdňa 28.10.2008 odoslanou žalovanému v 1. rade a žalovanému v 2. rade, písomnou komunikáciou\n\n\tmedzi žalobcom a žalovaným v 2. rade, odvolaním žalovaného v 2. rade zo dňa 24.02.2009 voči\n\n\tuzneseniu Okresného súdu Bratislava I zo dňa 06.02.2009 č. k. 26Cb/129/2008, faktúrou č. 4517-2008\n\n\tzo dňa 30.06.2008, zmluvou o prevode užívateľských kódov v doméne Bruxsafol.sk zo dňa 04.07.2008,\n\n\tfaktúrou č. 4949-2008 zo dňa 21.07.2008, potvrdením žalovaného v 1. rade zo dňa 13.01.2009,\n\n\tprotokolom o skúške č. 0038/2009 zo dňa 24.02.2009, objednávkou zo dňa 29.06.2008, postupom pri\n\n\tregistrácii .SK domén, ponukou na prevod domény bruxsafol.sk zo dňa 05.03.2009, nahliadnutím do\n\n\tzapožičaného súdneho spisu Okresného súdu Bratislava I č. k. 26Cb/129/2008, zmluvou o servisnom\n\n\tzastúpené zo dňa 29.03.2006, informáciami o doméne www.bruxsafol.sk dokladom o zápise ochrannej\n\n\tznámky Bruxsafol č. 30625354, písomnými informáciami o doméne bruxsafol.sk zo dňa 23.04.2012,\n\n\tvyjadreniami a doplneniami žaloby žalobcu, vyjadrením žalovaného v 1. a 2. rade, ako aj ďalšími\n\n\tlistinnými dôkazmi založenými v spise, výsluchom svedka I. Y., prednesmi právnej zástupkyne žalobcu,\n\n\tprávneho zástupcu žalovaného v 1. rade a právneho zástupcu žalovaného v 2. rade na\n\n\tpojednávaniach.\n\n\n\n\n\n\tSúd žalobe žalobcu voči žalovanému v 1. rade a voči žalovanému v 2. rade vyhovel v časti týkajúcej sa\n\n\tuloženia im povinnosti ohľadom porušovania práv žalobcu.\n\n\n\n\tSúd žalobu žalobcu zamietol voči žalovanému v 1. rade a voči žalovanému v 2. rade týkajúcej sa\n\n\tuloženia povinnosti uverejniť rozsudok a uloženia povinnosti zaplatiť žalobcovi peňažnú náhradu.\n\n\n\n\tPodľa § 157 ods. 3 O.s.p., ak je na pojednávaní vyhlásený rozsudok za prítomnosti všetkých účastníkov\n\n\talebo ich zástupcov, ktorí sa vzdajú odvolania, uvedie súd v odôvodnení rozsudku iba predmet konania\n\n\ta ustanovenia zákona, podľa ktorých rozhodol.\n\n\n\n\tSúd z týchto dôvodov dôvody, na základe ktorých tak rozhodol, v rozsudku neuhrádza.\n\n\n\n\tNa pojednávaní dňa 17.07.2012 sa odvolania vzdali odvolania právny zástupca žalobcu, žalovaný v 1.\n\n\trade a právny zástupca žalovaného v 2. rade, preto v odôvodnení rozsudku uviedol iba predmet\n\n\tkonania a ustanovenia zákona, podľa ktorých rozhodol.\n\n\n\n\tSúd z týchto dôvodov vzhľadom na vyššie uvedené skutočnosti a citované zákonné ustanovenia, súd\n\n\trozhodol tak, ako je to uvedené vo výrokovej časti tohto rozsudku.\n\n\n\n\tO trovách konania súd rozhodol v zmysle § 142 ods. 2 O.s.p. a žiadnemu účastníkovi konania\n\n\tnepriznal náhradu trov konania, nakoľko žalobca mal vo veci úspech len čiastočný a žalovaný v prvom\n\n\trade a žalovaný v 2. rade mali neúspech len čiastočný.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie, nakoľko sa účastníci vzdali odvolania voči tomuto\n\n\trozsudku.\n\n\tV prípade, že nebude dobrovoľne splnená povinnosť uložená týmto rozhodnutím, môže sa osoba\n\n\toprávnená z rozhodnutia domáhať uspokojenia svojho nároku návrhom na vykonanie exekúcie podľa\n\n\tosobitného zákona (Zákon č. 233/1995 Z.z. v platnom znení).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}