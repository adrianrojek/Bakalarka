{"sud_guid": "", "sud_typ": "", "sud_nazov": "Okresný súd Lučenec", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/108/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Lučenec\n\nSpisová značka:                      2T/108/2017\n\nIdentifikačné číslo súdneho spisu:   6617010362\n\nDátum vydania rozhodnutia:           30. 08. 2017\n\nMeno a priezvisko sudcu, VSÚ:        JUDr. Stanislav Galovič\n\nECLI:                                ECLI:SK:OSLC:2017:6617010362.1\n\n\n\n\n\n\tTRESTNÝ ROZKAZ V MENE SLOVENSKEJ REPUBLIKY\n\n\n\n\tOkresný súd Lučenec samosudcom JUDr. Stanislavom Galovičom podľa § 353 ods. 1 Tr. poriadku v\n\n\tspojení s § 241 ods. 1 písm. j) Tr. poriadku dňa 30. augusta 2017 takto\n\n\n\n\trozhodol:\n\n\n\n\n\n\tObvinený V. N. , nar. XX.XX.XXXX v F., trvale bývajúci v W., H. XXX/XX, SZČO,\n\n\n\n\tsa uznáva za vinného, že\n\n\n\n\tako užívateľ vystupujúci na diskusnom fóre www.wareznet.cz pod prezývkou „V.“ nahrával v obdobiach\n\n\tod 16.11.2014 do 06.12.2014 z IP adresy XX.XXX.XX.XXX na filehostingový server www.B.,\n\n\tod 13.04.2014 do 14.02.2016 z IP adresy XX.XXX.XX.XXX na filehostingový server www.H.,\n\n\tod 27.02.2015 do 31.01.2016 z IP adresy XX.XXX.XX.XXX na filehostingový server www.S. a\n\n\tod 20.09.2015 do 15.02.2016 z IP adresy XX.XXX.XX.XXX na filehostingový server www.Z.\n\n\tsúbory podliehajúce zákonom chránených práv k dielu výrobcov zvukových a hudobných zvukovo\n\n\t- obrazových záznamov, pričom prostredníctvom verejne prístupnej počítačovej siete, bez súhlasu\n\n\tautorov a výrobcov hudobných diel, vložil na filehostingové servery celkom 320 hudobných diel v podobe\n\n\tMP3 súborov zabalených v archivačnej aplikácii WINRAR\n\n\ta odkazy k stiahnutiu na tzv. diskusnom fóre www.wareznet.cz <. v sekcii hudba, čím H. národnej skupine\n\n\tV., B., spôsobil škodu vo výške 2 455,12 Eur (64 000,00 Kč),\n\n\n\n\tteda\n\n\n\n\n\n\tneoprávnene zasiahol do zákonom chránených práv k zvukovému záznamu, spáchal čin závažnejším\n\n\tspôsobom konania, prostredníctvom počítačového systému,\n\n\n\n\ttým spáchal\n\n\n\n\tprečin porušovania autorského práva podľa § 283 ods. 1, 2 písm. b), d) Tr. zákona.\n\n\n\n\tZa to sa\n\n\todsudzuje\n\n\n\n\n\n\tpodľa § 283 ods. 2 Tr. zákona s použitím § 36 písm. j), l), § 38 ods. 3 Tr. zákona\n\n\tna trest odňatia slobody v trvaní 8 (osem) mesiacov.\n\n\tPodľa § 49 ods. 1 písm. a) Tr. zákona súd obvinenému výkon trestu podmienečne odkladá a podľa § 50\n\n\tods. 1 Tr. zákona mu určuje skúšobnú dobu v trvaní 1 (jeden) rok.\n\n\tPodľa § 287 ods. 1 Tr. poriadku súd obvinenému ukladá povinnosť nahradiť poškodenej spoločnosti H.,\n\n\tškodu vo výške 2.455,12 Eur.\n\n\n\n\tPoučenie:\n\n\n\n\n\n\tTrestný rozkaz má povahu odsudzujúceho rozsudku.\n\n\tObvinený a osoby, ktoré sú oprávnené podať v jeho prospech odvolanie, ako aj prokurátor môžu podať\n\n\tproti trestnému rozkazu odpor na tunajšom súde, a to do ôsmich dní odo dňa jeho doručenia. Ak bol\n\n\todpor podaný v lehote a nebol vzatý späť, kým prokurátor predniesol obžalobu na hlavnom pojednávaní,\n\n\ttrestný rozkaz sa ruší.\n\n\tProti výroku o náhrade škody, ktorým bola priznaná náhrada škody, môže poškodený podať odpor na\n\n\ttunajšom súde, a to do ôsmich dní odo dňa jeho doručenia.\n\n\tTrestný rozkaz sa stane právoplatným a vykonateľným, ak odpor nebol podaný, uplynutím lehoty na\n\n\tpodanie odporu, alebo ak odpor bol vzatý späť, dňom jeho späťvzatia.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}