{"sud_guid": "", "sud_typ": "", "sud_nazov": "Krajský súd Banská Bystrica", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "4To/73/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Krajský súd Banská Bystrica\n\nSpisová značka:                      4To/73/2018\n\nIdentifikačné číslo súdneho spisu:   6717010497\n\nDátum vydania rozhodnutia:           02. 08. 2018\n\nMeno a priezvisko sudcu, VSÚ:        JUDr. Ján Bobor\n\nECLI:                                ECLI:SK:KSBB:2018:6717010497.1\n\n\n\n\n\n\tUznesenie\n\n\n\n\tKrajský súd v Banskej Bystrici na verejnom zasadnutí dňa 2. augusta 2018 v senáte zloženom\n\n\tz predsedu senátu JUDr. Jána Bobora a sudcov JUDr. Ľubomíra Bušíka, PhD. a JUDr. Slavoja\n\n\tSendeckého prejednal odvolanie okresného prokurátora proti rozsudku Okresného súdu Zvolen z 28.\n\n\t3. 2018, sp. zn. 4T 163/2017 a takto\n\n\n\n\trozhodol:\n\n\n\n\n\n\tPodľa § 319 Tr. por. odvolanie okresného prokurátora zamieta .\n\n\n\n\todôvodnenie:\n\n\n\n\n\n\tNapadnutým rozsudkom Okresného súdu Zvolen z 28. 3. 2018, sp. zn. 4T 163/2017 bola obžalovaná\n\n\tC.. A. U. podľa § 285 písm. c/ Tr.por. oslobodená spod obžaloby okresného prokurátora sp.zn. 1 Pv\n\n\t436/16/6611-29 zo 6. 9. 2017 pre prečin sprenevery podľa § 213 ods. 1, 2 písm. d/ Tr.zák. s poukazom\n\n\tna ust. § 138 písm.h/ Tr.por., keď skutok mala spáchať tak,\n\n\n\n\tako zamestnanec Z. M. na základe Pracovnej zmluvy zo dňa 02.06.2000 a jej dodatkov vo funkcii\n\n\túčtovníčka, kde sa v článku I. bod 3 Dohody o hmotnej zodpovednosti zo dňa 30.06.2015 zaviazala\n\n\thospodáriť so zverenými hodnotami podľa najlepšieho svedomia a konať tak, aby zabránila schodku\n\n\tna jej zverených hodnotách, dňa 28. júla 2015 v čase o 23:47 hod. s použitím pracovného počítača\n\n\tv jej kancelárii v priestoroch Mestského úradu M., X. XXX, okres E. z IP adresy číslo XXX.XXX.X.XX\n\n\tprostredníctvom aplikácie Biznis banking z bankového účtu č. K XXXX XXXX XXXX XXXX XXXX\n\n\tvedeného vo N., a.s., ktorého majiteľom je Mesto M., a ku ktorému mala v tom čase ako jediná prístupové\n\n\ta podpisové heslá a certifikáty na realizáciu platieb z tohto bankového účtu, zadala neoprávnene platbu,\n\n\tt.j. platobný príkaz v prospech bankového účtu č. K XXXX XXXX XXXX\n\n\tXXXX XXXX v sume 544,- €, pričom táto platba, ktorej predmetom bola úhrada za kúpu 2 ks\n\n\tBITCOINOV na web stránke www.K..sk. bola zadaná pod inštaláciou XBXXX, číslom dokladu BTID:\n\n\tXXXXXXXXXXXXXXXXXX a potvrdená (podpísaná) certifikátom zo strany obžalovanej, ktorým konaním\n\n\tspôsobila Mestu M., so sídlom M., X. XXX, IČO: 00 319 902 škodu vo výške 544,- €,\n\n\n\n\tpretože nebolo dokázané, že skutok spáchala obžalovaná.\n\n\n\n\tSvoje rozhodnutie zdôvodnil okresný súd tým, že je nesporné, že skutok sa stal tak, ako je to rozvedené\n\n\tv obžalobe okresného prokurátora. Je však otázne, či skutok spáchala obžalovaná s prihliadnutím\n\n\tna vykonané dokazovanie, ako aj z toho, že obžalovaná mala prístupové heslá do počítača a Biznis\n\n\tbankingu uložené vo svojej kancelárii pod monitorom a napriek prideleným bezpečnostným kódom\n\n\tjednotlivým zamestnancom Mestského úradu M. pre vstup do budovy mestského úradu sa nepodarilo\n\n\tzistiť históriu použitých kódov z 28.7.2015, keď podľa knihy odchodov a príchodov sa uvedeného dňa\n\n\tobžalovaná nachádzala na pracovisku od 7.30 h do 15.30 h.\n\n\n\n\tProti rozsudku podal v zákonnej lehote odvolanie okresný prokurátor, pričom svoje rozhodnutie aj\n\n\tpísomne zdôvodnil.\n\n\tPodľa jeho názoru vykonaným dokazovaním bolo jednoznačne preukázané, že predmetný skutok\n\n\tsa stal. Aj keď obžalovaná poprela spáchanie skutku, bola produkovaná potrebná reťaz nepriamych\n\n\tdôkazov, ktoré na seba nadväzovali a ktoré preukazovali vinu obžalovanej. V tomto smere poukazoval\n\n\tna výpoveď svedka P.. K. M., špecialistu IT N., ktorý uviedol, že sa doteraz nestretol s prípadným\n\n\tprelomením zabezpečovacieho hesla do Biznis bankingu, pretože klient musí pre vstup do aplikácie\n\n\tBiznis bankingu zadať prihlasovacie meno, prihlasovacie heslo v určitej forme, s kombináciou veľkých\n\n\ta malých písmen a číslic. Taktiež znalec P.. Z. A. uviedol, že v čase vykonania prevodu finančných\n\n\tprostriedkov nebol vzdialene pripojený žiadny užívateľ, teda buď sa v počítači nachádzal iný program pre\n\n\tvzdialený prístup, ktorý nebol zistený alebo bol prevod vykonaný osobou prítomnou pri danom počítači.\n\n\tDomáhal sa potom , aby krajský súd zrušil napadnutý rozsudok , vec vrátil okresnému súdu na nové\n\n\tprejednanie a rozhodnutie.\n\n\n\n\tKrajský súd podľa § 317 ods. 1 Tr. por. preskúmal zákonnosť a odôvodnenosť napadnutých výrokov\n\n\trozsudku, proti ktorým odvolateľ môže podať odvolanie, ako aj správnosť postupu konania, ktoré im\n\n\tpredchádzalo a zistil, že prvostupňový súd vykonal všetky dostupné dôkazy, na základe ktorých ustálil\n\n\tsprávne skutkový stav a jeho postup bol v súlade s Trestným poriadkom, keď podľa § 285 písm. c) Tr.\n\n\tpor. obžalovanú spod obžaloby oslobodil.\n\n\n\n\tPodľa § 168 ods. 1 Tr. por. okresný súd stručne a jasne uviedol, ktoré skutočnosti vzal za dokázané\n\n\ta o ktoré dôkazy svoje skutkové zistenia oprel, akými úvahami sa spravoval pri hodnotení vykonaných\n\n\tdôkazov, najmä pokiaľ si navzájom odporovali. Z odôvodnenia je zrejmé, ako sa súd vyrovnal\n\n\ts obhajobou obžalovaných a akými právnymi úvahami sa spravoval, keď posudzoval dokázané\n\n\tskutočnosti podľa príslušných ustanovení zákona.\n\n\n\n\tAko zistil krajský súd okresný prokurátor podal na obžalovanú C.. A. U. obžalobu na Okresný súd Zvolen\n\n\tdňa 06. 09. 2017 pre prečin sprenevery podľa § 213 ods. 1 2 písm. d) Tr. zákona s poukazom na ust.\n\n\t§ 138 písm.h/ Tr.zák.\n\n\n\n\tVo veci bolo vytýčené hlavné pojednávanie, obžalovaná na hlavnom pojednávaní prehlásila, že je\n\n\tnevinná. Ďalej na hlavnom pojednávaní boli vypočutí svedkovia S.. M. K., primátor Mesta M., Z. N., ktorý\n\n\tv tom čase pracoval ako správca IT siete pre mesto M., P.. K. F., P.. F. M., P.. N. S., P.. Z. A., znalec v\n\n\todbore elektrotechnika, ktorý taktiež podal znalecký posudok a ktorý sa nachádza na č.l. 108-118 spisu,\n\n\tpričom zápisnice o výsluchu ďalších svedkov boli prečítané so súhlasom oprávnených strán a prečítané\n\n\tboli aj listinné dôkazy.\n\n\n\n\tObžalovaná C.. A. U. na svoju obranu uvádzala, že v žiadnom prípade ako účtovníčka Mesta M.\n\n\tneobjednala 2 ks BITCOINOV cez počítač, hoci mala prístupové a podpisové heslá a certifikáty na\n\n\trealizáciu platieb.\n\n\n\n\tSvedok S.. M. K. uviedol, že sa o celom probléme dozvedel od sekretárky Z. K., potvrdil, že obžalovaná\n\n\tpracovala na Z.Q. v M. ako účtovníčka a od decembra 2017 už nepracuje.\n\n\n\n\tSvedok Z. N. v rozhodnom období pracoval ako správca IT siete pre Mesto M., keď mu obžalovaná\n\n\toznámila, že má problém s počítačom, túto skutočnosť potvrdil a sám potvrdil, že s počítačom boli\n\n\tproblémy.\n\n\n\n\n\n\tSvedok P.. F. M. v čase spáchanie skutku bol zamestnaný vo N. ako špecialista IT, mal na starosti\n\n\tBiznis banking, keď mu obžalovaná povedala, že jej odišiel Hard disk s certifikátom na prístup do\n\n\tBiznis bankingu a potrebuje Biznis banking preinštatolovať. Ďalej podrobne vysvetľovať, že pre vstup do\n\n\taplikácie Biznis banking musí klient zadať prihlasovacie meno vo forme priezviska konkrétneho klienta\n\n\tbez diakriticky. Počas jeho pôsobenia vo N. sa s podobným prípadom prelomenia zabezpečovacieho\n\n\thesla do Biznis bankingu nestretol.\n\n\n\n\tV danej veci je potrebné poukázať aj na znalecký posudok podaný P.. A., znalcom z odboru\n\n\telektrotechnika - odvetvie riadiaca technika, bezpečnosť a ochrana informačných systémov, keď uviedol,\n\n\tže v systéme našiel aj logy z programu R. N.. Na systéme nebol nájdený program na vykonávania\n\n\tprevodov prostredníctvom N.. Cez program R. N. je možné sa vzdialene dostať na počítač a pracovať s\n\n\tním. Podľa logov programu v čase vykonania prevodu dňa 28.7.2015 o 23.47 h nebol vzdialene pripojený\n\n\tžiadny užívateľ cez R. N.. Na hlavnom pojednávaní bola prečítaná výpoveď svedka S. H., konateľa spol.\n\n\tSimple Coin, s.r.o., z ktorého vyplynulo, že platbu čiastky 544,- € prijala spoločnosť Siple Coin, s.r.o., dňa\n\n\t29.09.2015 z bankového účtu, ktorého majiteľom je mesto M. a bola určená na nákup 2 BITCOINOV.\n\n\tKeďže mestá BITCOINY nikdy nekupujú, pátral po tejto transakcii a spätne tak overoval legitimitu a keď\n\n\tzistil, že Mesto M. omylom BITCOINY kúpilo, objednávku zrušil a peniaze zaslal na účet mesta.\n\n\tOkresný súd vyhodnotil všetky vykonané dôkazy a dospel k správnemu názoru, že konanie obžalovanej\n\n\tnebolo takého rázu, že by jednoznačne bez akýchkoľvek problémov mohla byť obž. C.. A. U. uznaná\n\n\tvinnou pre prečin sprenevery podľa § 213 ods. 1, 2 písm.d/ Tr.zák. s poukazom na ust. § 138 písm.h/\n\n\tTr.zák. Obžalovaná jednoznačne poprela spáchanie skutku, keď uvádzala, že v čase uzavretia obchodu\n\n\tnevedela, čo je to vlastne BITCOIN, prihlasovacie heslá do služobného počítača a do aplikácie Biznis\n\n\tbanking mala v kancelárii. Nemala vedomosť o tom, že by iná osoba tieto heslá poznala. Kritického\n\n\tdňa 28.07.2015 nebola v práci, bola doma so svojimi rodičmi.\n\n\n\n\tOkresný súd správne ustálil, že skutok ako taký, sa stal. Nebolo však jednoznačne dokázané, že skutok\n\n\tspáchala obžalovaná. Teda že by obžalovaná za použitia jej pracovného počítača, v jej kancelárii,\n\n\tv priestoroch Mestského úradu M., alebo iného programu pre vzdialený prístup neoprávnene zadala\n\n\tplatobný príkaz na úhradu za kúpu 2 ks BITCOINOV a mala tak spôsobiť škodu vo výške 544,- €. Túto\n\n\tskutočnosť podrobne vysvetľuje aj okresný súd vo svojom rozhodnutí a hodnotí dôkazy na str. 10 a 11\n\n\trozsudku. Nad rámec týchto dôvodov krajský súd poukazuje na tú skutočnosť, že obžalovaná nemala\n\n\tprečo objednávať 2 ks BITCOINOV a spôsobiť tak škodu, keď navyše nemožno opomenúť tú skutočnosť,\n\n\tže kritického dňa nebola na pracovisku. V prípade, že by obžalovaná aj takto konala a teda objednala 2\n\n\tks BITCOINOV, táto skutočnosť by okamžite vyšla na povrch a obžalovaná by musela vysvetľovať svoj\n\n\tpostup. V tomto smere by sa jednalo o nelogické konanie obžalovanej.\n\n\n\n\tSprávne preto okresný súd postupoval, keď C.. A. U. podľa § 285 písm.c/ Tr.por. oslobodil spod obžaloby\n\n\tokresného prokurátora pre prečin sprenevery podľa § 213 ods. 1, 2 písm.d/ Tr.zák. s poukazom na ust.\n\n\t§ 138 písm.h/ Tr.zák., pretože nebolo jednoznačne dokázané, že skutok spáchala obžalovaná.\n\n\n\n\tZ týchto dôvodov krajský súd odvolanie okresného prokurátora zamietol.\n\n\n\n\tPoučenie:\n\n\n\n\n\n\tProti tomuto rozhodnutiu nie je prípustný riadny opravný\n\n\tprostriedok.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}