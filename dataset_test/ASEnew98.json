{"sud_guid": "", "sud_typ": "", "sud_nazov": "Okresný súd Vranov nad Topľou", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "5Csp/104/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Vranov nad Topľou\n\nSpisová značka:                      5Csp/104/2017\n\nIdentifikačné číslo súdneho spisu:   8817207015\n\nDátum vydania rozhodnutia:           21. 01. 2019\n\nMeno a priezvisko sudcu, VSÚ:        JUDr. Matúš Kalanin\n\nECLI:                                ECLI:SK:OSVT:2019:8817207015.2\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Vranov nad Topľou sudcom JUDr. Matúšom Kalaninom v právnej veci žalobcu: Orange\n\n\tSlovensko, a.s., so sídlom Metodova 8, 821 08 Bratislava, IČO: 35 697 270, zastúpeného advokátskou\n\n\tkanceláriou Bobák, Bollová a spol., s.r.o., so sídlom Dr. Vl. Clementisa 10, 821 02 Bratislava, proti\n\n\tžalovanej: U. W., K.. XX.XX.XXXX, I. O. B. K. I., o zaplatenie sumy 89,02 eur s príslušenstvom, takto\n\n\n\n\trozhodol:\n\n\n\n\n\n\tSúd zaväzuje žalovanú uhradiť žalobcovi sumu 9,02 eur s úrokom z omeškania vo výške 5,05% ročne\n\n\tz uvedenej sumy od 9.3.2016 do zaplatenia a to všetko do troch dní od právoplatnosti tohto rozsudku.\n\n\n\n\tSúd žalobu žalobcu čo do zvyšku zamieta.\n\n\n\n\tŽalovanej proti žalobcovi nárok na náhradu trov konania nepriznáva.\n\n\n\n\todôvodnenie:\n\n\n\n\n\n\t1. Žalobca sa podanou žalobou domáhal voči žalovanej zaplatenia sumy 89,02 eur spolu s úrokom\n\n\tz omeškania vo výške 5,05 % ročne z dlžnej sumy od 09.03.2016 do zaplatenia a trov konania.\n\n\tŽalobu odôvodnil tým, že s žalovanou uzavrel zmluvu č. A4890174 ktorej neoddeliteľnou súčasťou sú\n\n\tVšeobecné podmienky. V zmysle zmluvy vypožičal žalovanej SIM kartu, ktorá jej umožňovala využívať\n\n\ttelekomunikačné služby poskytované žalobcom.\n\n\n\n\t2. Žalobca sa žalobou v súlade s vyššie uvedeným domáha nároku vo výške škody voči žalovanej,\n\n\tktorá vznikla žalobcovi za odpredaný mobilný telefón/telekomunikačné zariadenie Acer Aspire E1-532\n\n\ta to vo výške 80 eur. Uvedená škoda predstavuje rozdiel medzi predajnou cenou mobilného telefónu/\n\n\ttelekomunikačného zariadenia a jeho akciovou cenou (ďalej len „výsledná suma“), t.z. predstavuje škodu\n\n\tžalobcu, ktorú žalovaný žalobcovi spôsobil tým, že získal mobilný telefón/telekomunikačné zariadenie\n\n\tza cenu zvýhodnenú oproti cene trhovej tak, že podpisom Dodatku sa zaviazala používať služby, a za\n\n\ttieto platiť po dobu viazanosti a následne porušila svoj základný záväzok zotrvať v zmluvnom vzťahu\n\n\tpočas dohodnutej doby (tzv. doby viazanosti) a platiť riadne a včas cenu za poskytnuté služby. Žalovaná\n\n\tsi bola v zmysle Dodatku vedomá, že mobilný telefón/telekomunikačné zariadenie je jej predávaný\n\n\tza cenu uvedenú v čl. 1 bode 1.3 Dodatku, ktorej výška sa rovná rozdielu medzi spotrebiteľskou\n\n\t(trhovou) cenou a poskytnutou zľavou len z toho dôvodu, že sa zaviazala užívať služby po dobu\n\n\tdohodnutú v Dodatku, pričom nedodržanie tohto záväzku by spôsobilo že žalobcovi vznikla škoda\n\n\t(minimálne v rozsahu zľavy zo spotrebiteľskej ceny mobilného telefónu/telekomunikačného zariadenia).\n\n\tPri výpočte spôsobenej škody žalobca zohľadnil počet celých mesiacov, ktoré uplynuli od uzavretia\n\n\tdodatku k zmluve do okamihu porušenia zmluvnej povinnosti zo strany žalovanej. Žalovaná riadne a\n\n\tvčas nezaplatila cenu poskytnutých služieb vo výške 214,02 eur. Žalobca pokusom o pokonávku zo\n\n\tdňa 28.01.2016 oznámil žalovanej sumu neuhradených faktúr za jednotlivé mesiace a sumu za mobilný\n\n\ttelefón/telekomunikačné zariadenie, vyzval ju na ich úhradu v dodatočnej lehote. Žalovaná na pokus\n\n\to pokonávku reagovala čiastočnou úhradou pohľadávky vo výške 200 eur. Po zaslaní pokusu o\n\n\tpokonávku bola časť pohľadávky vo výške 5 eur odpísaná. Žalobca si uplatňuje úrok z omeškania\n\n\tz celkovej dlžnej sumy v súlade so Všeobecnými podmienkami článok 11, bod 11.14 a to počnúc\n\n\tdňom nasledujúcim po uplynutí lehoty na dodatočné plnenie uvedenej v pokuse o pokonávku, t.j. od\n\n\t09.03.2016. Z vyššie uvedeného dôvodu žiadal súd, aby žalobcovi priznal za neuhradené služby sumu\n\n\t9,02 eur aj nárok na zaplatenie sumy 80 eur, ktorú si žalobca v tomto konaní uplatňuje vo výške škody,\n\n\tktorá mu podľa jeho názoru preukázateľne vznikla.\n\n\n\n\t3. Žalovaná sa k podanej žalobe nevyjadrila.\n\n\n\n\t4. Súd vykonal dokazovanie oboznámením sa s prílohami žaloby zmluvou č. A4890174 zo\n\n\tdňa 08.02.2010, Dodatkom k zmluve č. A4890174 o poskytovaní verejných služieb zo dňa\n\n\t19.05.2014, Všeobecnými podmienkami poskytovania verejných elektronických komunikačných služieb\n\n\tprostredníctvom verejnej mobilnej siete spoločnosti Orange Slovensko, a.s., faktúrou č. 2309639218,\n\n\tč.2313834597, 2305378199, pokusom o pokonávku zo dňa s doručenkou a pokusom o pokonávku zo\n\n\tdňa 28.01.2016, písomným podaním žalobcu zo 17.1.2019 a zistil nasledovný skutkový stav:\n\n\n\n\t5. Zo zmluvy o pripojení č.A4890174 zo dňa 08.02.2010 uzavretej medzi stranami sporu vyplýva, že\n\n\tžalobca poskytol žalovanej ako užívateľovi - fyzickej osobe - nepodnikateľovi SIM kartu. Predmetom\n\n\tzmluvy bol účastnícky program Internet na doma a služby Dynamická verejná IP adresa.\n\n\n\n\t6. Z Dodatku k Zmluve o poskytovaní verejných služieb č. A4890174 zo dňa 19.05.2014 vyplýva, že v\n\n\tsúvislosti s kúpou koncového telekomunikačného zariadenia (ďalej len „MT“) Acer Aspire E1 - 532 sa\n\n\túčastníci dohodli na kúpnej cene za prístroj vo výške 169 eur. Účastník sa zaviazal zaplatiť prvú časť\n\n\tkúpnej ceny s DPH 1,60 bez zbytočného odkladu po uzatvorení Dodatku. Zmluvné strany sa dohodli,\n\n\tže zvyšnú časť kúpnej ceny s DPH vo výške 167,10 eur zaplatí účastník v 18 splátkach po 9,30 eur.\n\n\n\n\t7. Žalovaná sa zaviazala splniť povinnosti jej vyplývajúce z Článku 2. tohto dodatku, teda riadne a\n\n\tvčas zaplatiť kúpnu cenu za zakúpený akciový mobilný telefón vo výške uvedenej v Článku 2 bode 2.2,\n\n\tako aj pravidelne platiť mesačný poplatok prinajmenšom v sume 23,99 eur. V zmysle bodu 2.3 tohto\n\n\tčlánku sa žalovaný zaviazal zotrvať v zmluvnom vzťahu so žalobcom po dobu 24 mesiacov odo dňa\n\n\tuzatvorenia tohto dodatku. V zmysle bodu 2.3 tohto článku sa žalovaná zaviazala zotrvať v zmluvnom\n\n\tvzťahu so žalobcom po dobu 24 mesiacov odo dňa uzatvorenia tohto dodatku. V čl. 2 bod 2.5 písm. a),\n\n\tb) Dodatku k zmluve č. A4890174 zo dňa 19.05.2014 je uvedené, že účastník si je vedomý, že MT je\n\n\tmu predávaný za Kúpnu cenu uvedenú v čl. 1 bode 1.2 Dodatku, ktorej výška sa rovná rozdielu medzi\n\n\tspotrebiteľskou (trhovou) cenou MT a v zmysle tohto Dodatku poskytnutou zľavou zo spotrebiteľskej\n\n\tceny, len z toho dôvodu, že sa účastník zaviazal užívať služby poskytované mu prostredníctvom SIM\n\n\tkarty v zmysle ustanovení tohto Dodatku po dobu dohodnutú v tomto Dodatku, pričom nedodržanie tohto\n\n\tzáväzku (konkrétne záväzkov uvedených v článku 2 v bode 2.2, 2.3 alebo 2.4) vzhľadom na výšku zľavy\n\n\tzo spotrebiteľskej ceny MT, ako aj na prípadný obsah Prílohy č. 1 Dodatku (pokiaľ je súčasťou Dodatku\n\n\ttakáto príloha), by spôsobilo, že Podniku vznikla škoda (minimálne v rozsahu zľavy zo spotrebiteľskej\n\n\tceny MT). V nadväznosti na ustanovenia predchádzajúcej vety sa Strany dohodli, že účastník je povinný\n\n\tPodniku uhradiť nižšie v tomto bode uvedenú zmluvnú pokutu v prípade porušenia nižšie v tomto bode\n\n\tuvedených povinností nasledovne: a) ak Účastník počas doby viazanosti uvedenej v čl. 2 bode 2.3\n\n\tDodatku poruší svoju povinnosť včas a riadne uhradiť cenu za služby alebo povinnosť uhradiť včas\n\n\ta riadne iný svoj peňažný záväzok voči Podniku alebo povinnosť včas a riadne Podniku inú platbu,\n\n\tktorú je povinný platiť Podniku, alebo b) ak Účastník počas doby viazanosti uvedenej v článku 2 bode\n\n\t2.3 Dodatku poruší svoju povinnosť zotrvať v zmluvnom vzťahu s Podnikom podľa zmluvy a po celú\n\n\tdobu viazanosti užívať bez prerušenia služby prostredníctvom SIM karty alebo Účastník poruší svoju\n\n\tpovinnosť neuskutočniť žiadny taký úkon, ktorý by smeroval k ukončeniu alebo účelom ktorého by malo\n\n\tbyť ukončenie platnosti zmluvy a/alebo Dodatku pred uplynutím doby viazanosti (bez ohľadu na to, či\n\n\tskutočne dôjde k ukončeniu Dodatku alebo zmluvy) je účastník povinný uhradiť Podniku zmluvnú pokutu\n\n\tvo výške 240 eur. Zmluvná pokuta predstavuje rozdiel medzi bežnou maloobchodnou (spotrebiteľskou)\n\n\tcenou mobilného telefónu bez zľavy z jeho spotrebiteľskej ceny s DPH (uvedenou v článku 1 bode 1.2\n\n\tv kolónke označenej pod číslom 9) a kúpnou cenou t.j, kúpnou cenou s DPH, za ktorú Podnik predal\n\n\tmobilný telefón účastníkovi, (uvedenou v článku 1 bode 1.2 v kolónke označenej číslom 4). Právo na\n\n\tzmluvnú pokutu vznikne Podniku samotným porušením povinnosti účastníka, a to v okamihu porušenia\n\n\tpovinnosti Účastníkom, pričom toto právo nie je podmienené vykonaním žiadneho úkonu zo strany\n\n\tPodniku (napr. odstúpením od zmluvy alebo prerušením či obmedzením poskytovania služieb v prípade\n\n\tporušenia povinností podľa bodu 2.3 písmena c) tohto článku). Vznikom nároku na náhradu škody nie\n\n\tje dotknuté právo podniku na náhradu škody spôsobenej rovnakým porušením povinnosti účastníka.\n\n\tZmluvná pokuta je splatná v lehote uvedenej vo výzve na jej zaplatenie, inak v lehote 14 dní odo dňa\n\n\tdoručenia výzvy podniku účastníkovi.\n\n\n\n\t8. Z pokusu o pokonávku žalobcu adresovaného žalovanej zo dňa 28.01.2016 vyplýva, že žalobca\n\n\tupozornil žalovanú, že voči nej eviduje splatnú pohľadávku, ktorá vznikla neuhradením riadne\n\n\tvyúčtovanej ceny za poskytnuté služby v sume 214,02 eur, z dôvodu porušenia zmluvných povinností\n\n\tvyplývajúcich z dodatkov k zmluve o pripojení a samotnej zmluvy o pripojení zaplatiť zmluvnú pokutu/\n\n\tnáhradu škody v celkovej výške 80 eur a náklady vynaložené na odovzdanie a prevzatie prípadu do\n\n\tmandátnej správy za účelom mimosúdneho vymáhania vo výške 10,- eur. Pohľadávku v sume 313,32\n\n\teur žiadal uhradiť najneskôr do 08.03.2016.\n\n\n\n\t9. Žalobca vyúčtoval žalovanej za poskytnuté služby faktúrou č.2309639218 zo dňa 23.10.2015 splatnou\n\n\tdňa 06.11.2015 sumu 91,01 eur s DPH, za upomienku faktúrou č.2313834597 zo dňa 23.11.2015\n\n\tsplatnou dňa 07.12.2015 sumu 5 eur s DPH, za poskytnuté služby faktúrou č.2305378199 zo dňa\n\n\t23.09.2015 splatnou dňa 07.10.2015 sumu 203,71 eur s DPH.\n\n\n\n\t10. Neoddeliteľnou súčasťou zmluvy boli Všeobecné podmienky poskytovania verejných elektronických\n\n\tkomunikačných služieb prostredníctvom verejnej mobilnej siete spoločnosti Orange Slovensko, a.s.\n\n\t( ďalej len „ Všeobecné podmienky“).\n\n\n\n\t11. Zo Všeobecných podmienok, a to z článku 17 bodu 17.4 vyplýva, že Zmluva a Všeobecné podmienky,\n\n\tako aj právne vzťahy medzi Účastníkom a spoločnosťou Orange, ktoré nie sú v Zmluve a Všeobecných\n\n\tpodmienkach výslovne upravené, sa riadia ustanoveniami Zákona a ak tieto nie sú upravené v Zákone,\n\n\ttak sa riadia ustanoveniami ostatných platných právnych predpisov.\n\n\n\n\t12. Podľa bodu 4.4 písm. a) článku 4 Všeobecných podmienok účinných od 1.1.2014 spoločnosť Orange\n\n\tSlovensko je oprávnená odstúpiť od zmluvy, účastník nezaplatil splatnú cenu za poskytnutú Službu ani\n\n\tdo 45 dní po dni jej splatnosti.\n\n\n\n\t13. V zmysle bodu 4.10 článku 4 Všeobecných podmienok účinných od 1.1.2014 ukončením platnosti\n\n\tZmluvy nezaniká povinnosť Účastníka uhradiť cenu poskytnutých Služieb, ako aj uhradiť všetky iné\n\n\tpeňažné záväzky voči spoločnosti Orange a súčasne vysporiadať všetky svoje ostatné záväzky voči\n\n\tspoločnosti Orange. Spoločnosť Orange pri zániku Zmluvy zašle Účastníkovi konečné vyúčtovanie, ktoré\n\n\tje Účastník povinný uhradiť.\n\n\n\n\t14. Podľa bodu 6.2 písm. a), b) článku 6 Všeobecných podmienok účinných od 1.1.2014 okrem\n\n\tpovinností upravených v týchto všeobecných podmienkach je účastník povinný používať Službu iba\n\n\tv súlade so Zmluvou alebo jej dodatkom, Zákonom a týmito Všeobecnými podmienkami a pritom\n\n\tdodržiavať zásady dobrých mravov a verejného poriadku; platiť cenu za poskytnuté Služby podľa Zmluvy\n\n\ta podľa Cenníka, ako aj cenu za Iné služby až na základe predloženia faktúry v súlade s ustanovením\n\n\tčlánku 11 bod 11.8 týchto Všeobecných podmienok;\n\n\n\n\t15. V zmysle bodu 11.14 článku 11 Všeobecných podmienok účinných od 1.1.2014 spoločnosť Orange\n\n\tmá nárok na úrok z omeškania vo výške 0,05 % z dlžnej ceny Účastníkovi poskytnutej alebo Účastníkom\n\n\tpožadovanej Služby za každý deň omeškania až do jej zaplatenia, ak je Účastníkom právnická osoba\n\n\talebo fyzická osoba oprávnená na podnikanie, inak v zákonom stanovenej výške. Nárok na úrok\n\n\tz omeškania vo výške 0,05 % z dlžnej sumy za každý deň omeškania až do jej zaplatenia, ak je\n\n\tÚčastníkom právnická osoba alebo fyzická osoba oprávnená na podnikanie, inak v zákonom stanovenej\n\n\tvýške má spoločnosť Orange voči Účastníkovi aj z akéhokoľvek iného peňažného záväzku Účastníka\n\n\tvoči nej. V prípade, ak platná právna úprava stanoví vyššie úroky z omeškania, ako sú dohodnuté v\n\n\ttomto bode, má spoločnosť Orange nárok na úroky z omeškania v takejto zákonnej výške.\n\n\n\n\t16. Podľa bodu 18.7 článku 18 Všeobecných podmienok účinných od 1.1.2014 tieto v plnom rozsahu\n\n\tnahrádzajú doteraz platné a účinné Všeobecné podmienky.\n\n\t17. Ako vyplýva z § 517 ods.1 zákona č. 40/1964 Zb. v znení účinnom ku dňu uzavretia zmluvy (ďalej\n\n\tlen Občiansky zákonník) dlžník, ktorý svoj dlh riadne a včas nesplní, je v omeškaní. Ak ho nesplní ani\n\n\tv dodatočnej primeranej lehote poskytnutej mu veriteľom, má veriteľ právo od zmluvy odstúpiť; ak ide o\n\n\tdeliteľné plnenie, môže sa odstúpenie veriteľa za týchto podmienok týkať aj len jednotlivých plnení.\n\n\n\n\t18. V zmysle § 517 ods. 2 Občianskeho zákonníka ak ide o omeškanie s plnením peňažného dlhu, má\n\n\tveriteľ právo požadovať od dlžníka popri plnení úroky z omeškania, ak nie je podľa tohto zákona povinný\n\n\tplatiť poplatok z omeškania; výšku úrokov z omeškania a poplatku z omeškania ustanovuje vykonávací\n\n\tpredpis. Týmto vykonávacím predpisom je nariadenie vlády SR č. 87/1995 Z. z., ktorý vo svojom §3\n\n\tstanovuje, že výška úrokov z omeškania je o päť percentuálnych bodov vyššia ako základná úroková\n\n\tsadzba Európskej centrálnej banky platná k prvému dňu omeškania s plnením peňažného dlhu.\n\n\n\n\t19. V zmysle § 44 ods. 1 zákona NR SR č. 351/2011 Z. z. o elektronických komunikáciách účinného\n\n\tv čase uzavretia zmluvy sa podnik zaväzuje účastníkovi zriadiť potrebné pripojenie k verejnej sieti\n\n\talebo poskytovať príslušné služby. Podnik môže vydať všeobecné podmienky a cenník, ktoré sú\n\n\tsúčasťou zmluvy. Zmluva o poskytovaní verejných služieb je písomná; to neplatí pre predplatené služby,\n\n\tposkytovanie služieb prostredníctvom verejných telefónnych automatov a iných verejných prístupových\n\n\tbodov. Písomnú zmluvu o poskytovaní verejných služieb je možné meniť aj inou ako písomnou formou,\n\n\tak sa na tom zmluvné strany dohodnú; to neplatí pre záväzky účastníka, ktoré podľa Občianskeho\n\n\tzákonníka možno dojednať len v písomnej forme.\n\n\n\n\t20. Podľa § 44 ods. 8 písm. b) NR SR č. 351/2011 Z. z. o elektronických komunikáciách podnik môže\n\n\todstúpiť od zmluvy o poskytovaní verejných služieb, ak účastník nezaplatil cenu za poskytnutú službu\n\n\tani do 45 dní po dni splatnosti.\n\n\n\n\t21. Z § 52 ods. 1 až ods. 4 Občianskeho zákonníka vyplýva, že spotrebiteľskou zmluvou je každá\n\n\tzmluva bez ohľadu na právnu formu, ktorú uzatvára dodávateľ so spotrebiteľom. Ustanovenia o\n\n\tspotrebiteľských zmluvách, ako aj všetky iné ustanovenia upravujúce právne vzťahy, ktorých účastníkom\n\n\tje spotrebiteľ, použijú sa vždy, ak je to na prospech zmluvnej strany, ktorá je spotrebiteľom. Odlišné\n\n\tzmluvné dojednania alebo dohody, ktorých obsahom alebo účelom je obchádzanie tohto ustanovenia,\n\n\tsú neplatné. Dodávateľ je osoba, ktorá pri uzatváraní a plnení spotrebiteľskej zmluvy koná v rámci\n\n\tpredmetu svojej obchodnej alebo inej podnikateľskej činnosti. Spotrebiteľ je fyzická osoba, ktorá pri\n\n\tuzatváraní a plnení spotrebiteľskej zmluvy nekoná v rámci predmetu svojej obchodnej činnosti alebo\n\n\tinej podnikateľskej činnosti.\n\n\n\n\t22. Podľa § 53 ods. 1 Občianskeho zákonníka spotrebiteľské zmluvy nesmú obsahovať ustanovenia,\n\n\tktoré spôsobujú značnú nerovnováhu v právach a povinnostiach zmluvných strán v neprospech\n\n\tspotrebiteľa (ďalej len „neprijateľná podmienka“). To neplatí, ak ide o zmluvné podmienky, ktoré sa týkajú\n\n\thlavného predmetu plnenia a primeranosti ceny, ak tieto zmluvné podmienky sú vyjadrené určito, jasne\n\n\ta zrozumiteľne alebo ak boli neprijateľné podmienky individuálne dojednané.\n\n\n\n\t23. V zmysle § 53 ods. 2, ods. 3 Občianskeho zákonníka za individuálne dojednané zmluvné ustanovenia\n\n\tsa nepovažujú také, s ktorými mal spotrebiteľ možnosť oboznámiť sa pred podpisom zmluvy, ak\n\n\tnemohol ovplyvniť ich obsah. Ak dodávateľ nepreukáže opak, zmluvné ustanovenia dohodnuté medzi\n\n\tdodávateľom a spotrebiteľom sa nepovažujú za individuálne dojednané.\n\n\n\n\t24. Podľa § 53 ods. 5 Občianskeho zákonníka neprijateľné podmienky upravené v spotrebiteľských\n\n\tzmluvách sú neplatné.\n\n\n\n\t25. V zmysle § 54 ods. 1, ods. 2 Občianskeho zákonníka zmluvné podmienky upravené spotrebiteľskou\n\n\tzmluvou sa nemôžu odchýliť od tohto zákona v neprospech spotrebiteľa. Spotrebiteľ sa najmä nemôže\n\n\tvopred vzdať svojich práv, ktoré mu tento zákon priznáva, alebo si inak zhoršiť svoje zmluvné postavenie.\n\n\tV pochybnostiach o obsahu spotrebiteľských zmlúv platí výklad, ktorý je pre spotrebiteľa priaznivejší.\n\n\n\n\t26. Ako vyplýva z § 39 Občianskeho zákonníka neplatný je právny úkon, ktorý svojím obsahom alebo\n\n\túčelom odporuje zákonu alebo ho obchádza alebo sa prieči dobrým mravom.\n\n\t27. Predmetný právny vzťah zo zmluvy medzi účastníkmi súd posudzoval ako spotrebiteľskú zmluvu v\n\n\tzmysle ust. § 52 a nasl. Občianskeho zákonníka, nakoľko ide o zmluvu, ktoré uzatváral žalobca ako\n\n\tdodávateľ a žalovaná ako spotrebiteľ, pričom obsah zmluvy s dodatkom, ako aj Všeobecných podmienok\n\n\tbol daný žalobcom bez možnosti žalovanej privodiť akúkoľvek zmenu.\n\n\n\n\t28. Vykonaným dokazovaním mal súd za preukázané, že žalobca uzavrel so žalovanou zmluvu o\n\n\tposkytovaní verejných služieb č.A4890174 a dodatok k zmluve, na základe čoho boli žalovanej\n\n\tposkytované dohodnuté služby no táto sumy za služby tak, ako jej boli vyčíslené v jednotlivých faktúrach\n\n\tneuhradila. Na základe vyššie uvedeného má súd za to, že nárok žalobcu na zaplatenie sumy za\n\n\tskytnuté služby v sume 9,02 eur je opodstatnený. Žalovanú preto zaviazal na zaplatenie sumy 9,02 eur\n\n\tžalobcovi.\n\n\n\n\n\n\t29. Žalovaná sa s plnením svojho peňažného záväzku dňom nasledujúcim po dni, ktorý jej žalobca v\n\n\tpokuse o pokonávku na plnenie poskytol, dostal do omeškania, preto ju súd zaviazal zaplatiť aj úrok z\n\n\tomeškania v súlade s príslušným ustanovením §517 ods. 1, 2 Občianskeho zákonníka v spojení s § 3\n\n\tnariadenia vlády SR č. 87/1995 Z.z. v znení účinnom v čase, kedy došlo k omeškaniu, a to vo výške\n\n\t5,05% ročne\n\n\n\n\t30. Základná úroková sadzba Európskej centrálnej banky bola ku dňu 09.03.2016 vo výške 0,5 % p.a.\n\n\ta výška úrokov z omeškania tak bola o 5 percentuálnych bodov vyššia ako základná úroková sadzba\n\n\tEurópskej centrálnej banky, teda vo výške 5,05 % ročne.\n\n\n\n\t31. V zmysle Dodatku k zmluve o pripojení a Všeobecných podmienok žalobcu bola medzi stranami\n\n\tsporu pre prípad porušenia zmluvných dojednaní dohodnutá zmluvná pokuta (zmluvná podmienka)\n\n\ta súd mal za to, že takto dohodnutá zmluvná pokuta je v rozpore s ust. § 3 ods. 1 a § 53 a nasl.\n\n\tObčianskeho zákonníka. Súd poukazuje, že takéto stanovisko v obdobných prípadoch zaujal aj Krajský\n\n\tsúd v Prešove a to vo veci vedenej pod sp. zn. 6Co/91/2011, kde v závere rozhodnutia vyslovil, že takto\n\n\tdojednaná zmluvná pokuta ako zmluvná podmienka je neprijateľná.\n\n\n\n\t32. Žalobca si uplatnil od žalovanej aj sumu 80,- eur titulom náhrady škody, čo odôvodnil tým,\n\n\tže žalovaná v dodatku k zmluve v čl. 2 bod 2.5 vyhlásila, že si je vedomá, že mobilný telefón/\n\n\ttelekomunikačné zariadenie je mu predávaný za cenu uvedenú v čl. 1 bode 1.2 dodatku, ktorej výška\n\n\tsa rovná rozdielu medzi spotrebiteľskou (trhovou) cenou a poskytnutou zľavou len z toho dôvodu, že\n\n\tsa žalovaný zaviazal užívať služby po dobu dohodnutú v dodatku, pričom nedodržanie tohto záväzku\n\n\tby spôsobilo že žalobcovi vznikla škoda minimálne v rozsahu zľavy zo spotrebiteľskej ceny mobilného\n\n\ttelefónu/ telekomunikačného zariadenia.\n\n\n\n\t33. Žalobca už teda nepožaduje zaplatenie zníženej zmluvnej pokuty vo výške rovnajúcej sa rozdielu\n\n\tmedzi predajnou cenníkovou cenou odpredaného mobilného zariadenia a akciovou cenou, ale náhradu\n\n\tškody vo výške rovnajúcej sa rozdielu medzi predajnou cenou odpredaného mobilného zariadenia a\n\n\tjeho akciovou cenou.\n\n\n\n\t34. V prejednávanej veci je tento rozdiel 80 eur a tento rozdiel považuje žalobca za škodu vzniknutú\n\n\tporušením povinnosti žalovanou.\n\n\n\n\t35. Z uvedeného vymedzenia nároku žalobcu na náhradu škody v predmetnom dodatku, teda v\n\n\tčl. 2 bod 2.5 dodatku k zmluvám vyplýva, že žalobca sa tejto škody domáha z dôvodu porušenia\n\n\tpovinnosti žalovaného zotrvať v zmluvnom vzťahu s ním po dohodnutú dobu. Takto skutkovo vymedzený\n\n\tnárok na náhradu škody je potrebné právne posudzovať podľa § 420 ods. 1 Občianskeho zákonníka,\n\n\tpodľa ktorého predpokladom vzniku tzv. všeobecnej občianskoprávnej zodpovednosti podľa § 420\n\n\tObčianskeho zákonníka je: 1. porušenie právnej povinnosti (existencia protiprávneho úkonu), 2. vznik\n\n\tškody ako majetkovej ujmy, 3. príčinná súvislosť medzi protiprávnym úkonom a škodou, 4. zavinenie\n\n\ttoho, kto škodu svojím protiprávnym úkonom spôsobil.\n\n\n\n\t36. Ustanovenie § 420 Občianskeho zákonníka o všeobecnej zodpovednosti za škodu možno aplikovať\n\n\tjednak na prípad porušenia mimozáväzkovej povinnosti (v tomto prípade ide o zodpovednosť\n\n\tex delicto\n\n\t- škoda spôsobená mimo existencie záväzkového vzťahu medzi škodcom a poškodeným) a jednak\n\n\tna prípad zodpovednosti za škodu spôsobenú porušením zmluvnej (záväzkovej) povinnosti (ide o\n\n\tzodpovednosť charakteru\n\n\tex contractu\n\n\t).\n\n\n\n\n\n\t37. Pre vznik zodpovednosti za škodu je nevyhnutné kumulatívne splnenie všetkých štyroch vyššie\n\n\tuvedených predpokladov. Pri neexistencii čo len jedného z nich zodpovednosť za škodu nie je daná.\n\n\n\n\t38. Súd je toho názoru, že v danom prípade nie je splnený druhý predpoklad zodpovednosti za škodu\n\n\ta to samotný vznik škody. Vznik škody je nevyhnutným predpokladom vzniku zodpovednosti za škodu,\n\n\tpričom dôkazné bremeno o vzniku škody a jej rozsahu (výške) zaťažuje poškodeného.\n\n\n\n\t39. Podľa § 442 ods.1 Občianskeho zákonníka uhrádza sa skutočná škoda a to, čo poškodenému ušlo\n\n\t(ušlý zisk).\n\n\n\n\t40. Občiansky zákonník nede?nuje pojem skutočnej škody a ušlého zisku. Škoda sa chápe ako ujma,\n\n\tktorá nastala (prejavuje sa) v majetkovej sfére poškodeného a je objektívne vyjadriteľná všeobecným\n\n\tekvivalentom, t.j. peniazmi, a je teda napraviteľná poskytnutím majetkového plnenia, predovšetkým\n\n\tposkytnutím peňazí, ak nedochádza k naturálnej reštitúcii (porovnaj R 55/1971).\n\n\n\n\t41. Skutočnou škodou sa rozumie ujma spočívajúca v zmenšení majetkového stavu poškodeného\n\n\ta reprezentujúca majetkové hodnoty, ktoré bolo nutné vynaložiť, aby došlo k uvedeniu veci do\n\n\tpredchádzajúceho stavu ( R 55/1971).\n\n\n\n\t42. To, čo poškodenému ušlo (ušlý zisk), je ujmou spočívajúcou v tom, že u poškodeného nedôjde v\n\n\tdôsledku škodnej udalosti k rozmnoženiu majetkových hodnôt, aj keď sa to dalo očakávať s ohľadom\n\n\tna pravidelný beh vecí (R 55/1971).\n\n\n\n\t43. Podľa žalobcu mu vznikla škoda ako rozdiel medzi trhovou cenou mobilného telefónu/\n\n\ttelekomunikačného zariadenia a jeho akciovou cenou. Aj keby bol splnený zo strany žalovaného\n\n\tpredpoklad protiprávneho úkonu, k uvedenej škode (napriek deklarácii uvedenej v bode 2.5 Dodatku) by\n\n\tnedošlo. Podľa názoru súdu za škodu nemožno považovať to, že v rámci ofenzívnej obchodnej politiky\n\n\tžalobcu tento predáva mobilný telefón/ telekomunikačné zariadenie za nižšiu ako skutočnú cenu. Účel\n\n\tsledovaný teraz žalobcom podanou žalobou bolo možné dosiahnuť iným spôsobom (napr. podmienením\n\n\tprávneho úkonu). Rozdiel medzi skutočnou a akciovou cenou mobilného telefónu/telekomunikačného\n\n\tzariadenia, tak nie je následkom (tvrdeného ale nepreukázaného) protiprávneho úkonu žalovanej, ale\n\n\tvýsledkom zmluvného konsenzu medzi žalobcom a žalovaným. Tento zmluvný konsenzus nemôže byť\n\n\tzo strany žalobcu reparovaný prehodnotením jeho rozhodnutia, ak sa nesplnia jeho očakávania, ktoré\n\n\tdo zmluvného vzťahu so žalovaným vkladal. K protiprávnemu zmenšeniu majetku žalobcu tak nedošlo,\n\n\tpretože tento za mobilný telefón/ telekomunikačné zariadenie obdržal dojednanú kúpnu cenu.\n\n\n\n\t44. S vyššie uvedeným záverom je spojené zároveň aj nesplnenie ďalšieho predpokladu pre vznik\n\n\tškody, a to príčinnej súvislosti medzi protiprávnym úkonom a škodou, pretože aj v prípade zavineného\n\n\tnezotrvania žalovaného v zmluvnom záväzku po určitú dobu, dôvodom tvrdeného zmenšenia majetku\n\n\tžalobcu, by nebol tento protiprávny úkon, ale kúpna zmluva so žalovaným s obdržaním dojednanej\n\n\tkúpnej ceny.\n\n\n\n\t45. Nakoľko mal súd za to, že ku vzniku škody ani nedošlo, je bezpredmetné tvrdenie žalobcu, že\n\n\tpri určení výšky škody zohľadnil časové obdobie od uzavretia zmluvy do okamihu porušenia zmluvnej\n\n\tpovinnosti.\n\n\n\n\n\n\t46. S ohľadom na vyššie uvedené súd žalobu žalobcu v časti nároku na zaplatenie náhrady škody vo\n\n\tvýške 80 eur spolu s jej príslušenstvom zamietol.\n\n\n\n\t47. Podľa § 251 CSP trovy konania sú všetky preukázané, odôvodnené a účelne vynaložené výdavky,\n\n\tktoré vzniknú v konaní v súvislosti s uplatňovaním alebo bránením práva.\n\n\n\n\t48. Podľa § 255 ods. 1 CSP, súd prizná strane náhradu trov konania podľa pomeru jej úspechu vo veci.\n\n\t49. Podľa § 255 ods. 2 CSP, ak mala strana vo veci úspech len čiastočný, súd náhradu trov konania\n\n\tpomerne rozdelí, prípadne vysloví, že žiadna zo strán nemá na náhradu trov konania právo.\n\n\n\n\t50. Podľa § 262 ods. 1, ods. 2 CSP, o nároku na náhradu trov konania rozhodne aj bez návrhu súd\n\n\tv rozhodnutí, ktorým sa konanie končí. O výške náhrady trov konania rozhodne súd prvej inštancie\n\n\tpo právoplatnosti rozhodnutia, ktorým sa konanie končí, samostatným uznesením, ktoré vydá súdny\n\n\túradník.\n\n\n\n\n\n\t51. V danom konaní bol žalobca čiastočne úspešný, pretože súd žalobe vyhovel v časti o zaplatenie\n\n\t9,02 eur (10,13 % žalovanej sumy), čo je neúspechom žalovanej. V časti o zaplatenie 80 eur (89,87\n\n\t% žalovanej sumy) však súd žalobu zamietol, čo je úspechom žalovanej. Z uvedeného vyplýva, že vo\n\n\tväčšej miere bola v konaní úspešnejšia žalovaná, ktorej po odpočítaní jej neúspechu od úspechu patrí\n\n\tnárok na priznanie náhrady trov konania v rozsahu 79,74% (po zaokrúhlení 80%) z jej celkových trov\n\n\tkonania.\n\n\n\n\n\n\t52. V zmysle platnej právnej úpravy o konkrétnej výške náhrady trov konania bude rozhodnuté\n\n\tsamostatným uznesením po právoplatnosti tohto rozhodnutia.\n\n\n\n\t53. V zmysle platnej právnej úpravy o konkrétnej výške náhrady trov konania má byť rozhodnuté\n\n\tsamostatným uznesením po právoplatnosti tohto rozhodnutia. V tejto súvislosti súd považuje za potrebné\n\n\tpoukázať aj na článok 17 základných princípov CSP, kde je stanovený princíp hospodárnosti konania,\n\n\tako aj postup súdu bez zbytočného a neprimeraného zaťažovania strán sporu. Nakoľko žalovaná si\n\n\tv súvislosti s konaním žiadne trovy konania neuplatnila a zo spisu jej žiadne trovy nevyplývajú, súd\n\n\trozhodol už v rozhodnutí, ktorým sa konanie končí, že nemá právo na náhradu trov konania.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie v lehote 15 dní odo dňa jeho doručenia na Okresný\n\n\tsúd Vranov nad Topľou, písomne, v príslušnom počte rovnopisov s prílohami tak, aby sa jeden rovnopis\n\n\ts prílohami mohol založiť do súdneho spisu a aby každý ďalší subjekt dostal jeden rovnopis s prílohami.\n\n\n\n\tV odvolaní sa popri všeobecných náležitostiach podania uvedie, proti ktorému rozhodnutiu smeruje, v\n\n\takom rozsahu sa napáda, z akých dôvodov sa rozhodnutie považuje za nesprávne (odvolacie dôvody)\n\n\ta čoho sa odvolateľ domáha (odvolací návrh).\n\n\n\n\tRozsah, v akom sa rozhodnutie napáda a dôvody odvolania môže odvolateľ rozšíriť len do uplynutia\n\n\tlehoty na odvolanie.\n\n\n\n\tOdvolanie možno odôvodniť len tým, že\n\n\ta) neboli splnené procesné podmienky,\n\n\tb) súd nesprávnym procesným postupom znemožnil strane, aby uskutočňovala jej patriace procesné\n\n\tpráva v takej miere, že došlo k porušeniu práva na spravodlivý proces,\n\n\tc) rozhodoval vylúčený sudca alebo nesprávne obsadený súd,\n\n\td) konanie má inú vadu, ktorá mohla mať za následok nesprávne rozhodnutie vo veci,\n\n\te) súd prvej inštancie nevykonal navrhnuté dôkazy, potrebné na zistenie rozhodujúcich skutočností,\n\n\tf) súd prvej inštancie dospel na základe vykonaných dôkazov k nesprávnym skutkovým zisteniam,\n\n\tg) zistený skutkový stav neobstojí, pretože sú prípustné ďalšie prostriedky procesnej obrany alebo ďalšie\n\n\tprostriedky procesného útoku, ktoré neboli uplatnené, alebo\n\n\th) rozhodnutie súdu prvej inštancie vychádza z nesprávneho právneho posúdenia veci.\n\n\n\n\tOdvolanie proti rozhodnutiu vo veci samej možno odôvodniť aj tým, že právoplatné uznesenie súdu prvej\n\n\tinštancie, ktoré predchádzalo rozhodnutiu vo veci samej, má vadu uvedenú v odseku 1, ak táto vada\n\n\tmala vplyv na rozhodnutie vo veci samej.\n\n\n\n\tOdvolacie dôvody a dôkazy na ich preukázanie možno meniť a dopĺňať len do uplynutia lehoty na\n\n\tpodanie odvolania.\n\n\tProstriedky procesného útoku alebo prostriedky procesnej obrany, ktoré neboli uplatnené v konaní pred\n\n\tsúdom prvej inštancie, možno v odvolaní použiť len vtedy, ak\n\n\ta) sa týkajú procesných podmienok,\n\n\tb) sa týkajú vylúčenia sudcu alebo nesprávneho obsadenia súdu,\n\n\tc) má byť nimi preukázané, že v konaní došlo k vadám, ktoré mohli mať za následok nesprávne\n\n\trozhodnutie vo veci alebo\n\n\td) ich odvolateľ bez svojej viny nemohol uplatniť v konaní pred súdom prvej inštancie.\n\n\n\n\tAk nebude povinnosť uložená týmto rozhodnutím splnená v stanovenej lehote, možno sa jej splnenia\n\n\tdomáhať návrhom na vykonanie exekúcie podľa osobitného predpisu.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}