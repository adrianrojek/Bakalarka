{"sud_guid": "", "sud_typ": "", "sud_nazov": "Okresný súd Revúca", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "1T/73/2016", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Revúca\n\nSpisová značka:                       1T/73/2016\n\nIdentifikačné číslo súdneho spisu:    6816010316\n\nDátum vydania rozhodnutia:            19. 10. 2016\n\nMeno a priezvisko sudcu, VSÚ:         JUDr. Marián Török\n\nECLI:                                 ECLI:SK:OSRA:2016:6816010316.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Revúca samosudcom JUDr. Marianom Törökom na verejnom zasadnutí dňa 19. októbra\n\n\t2016 v trestnej veci proti obvinenému M. C. pre zločin rozširovania detskej pornografie podľa § 369\n\n\tods. 1, ods. 2 písm. b/ Tr. zákona po schválení dohody o vine a treste podanej prokurátorom Okresnej\n\n\tprokuratúry v Revúcej takto\n\n\n\n\trozhodol:\n\n\n\n\n\n\tPodľa § 334 ods. 4 Tr. poriadku s ch v a ľ u j e dohodu o vine a treste uzavretú dňa 30. septembra\n\n\t2016 pod sp. zn. 2 Pv 26/16 na Okresnej prokuratúre v Revúcej, ktorou\n\n\n\n\tObvinený:\n\n\n\n\n\n\tM. C. nar. XX. Q. XXXX v T. B., trvalým\n\n\tbydliskom v C., Č. B. Č.. XX/XX, okres\n\n\tT., zamestnaný ako pomocný robotník\n\n\tv spoločnosti Kraft, s.r.o., so sídlom v Čoltove č.\n\n\t118, okres Rožňava,\n\n\n\n\tj e v i n n ý, ž e\n\n\n\n\tod presne nezisteného dňa do 08.20 h dňa 4. februára 2016 si prostredníctvom internetových stránok\n\n\tzadovážil a nahral na pevný disk svojho stolového počítača čiernej farby, bez označenia a výrobného\n\n\tčísla, vo svojej izbe v rodinnom dome č. XX/XX na ulici T.P. v C., v okrese T., do adresára ,,c:\\Users\n\n\t\\vikto\\Desktop\\képek cégi\\Új mappa´´ 44 grafických súborov zobrazujúcich obnažené pohlavné orgány,\n\n\tskutočnú a predstieranú súlož, skutočný a predstieraný análny styk, orálny styk a iné sexuálne praktiky\n\n\ts nestotožnenými osobami ženského pohlavia vo veku od 3 mesiacov do 12 rokov, ktoré boli vyrobené\n\n\tv nezistenom čase a mieste, z ktorých 9 grafických súborov zobrazujúcich výlučne obnažené pohlavné\n\n\torgány osôb ženského pohlavia vo veku 3 rokov do 11 rokov zverejnil 1. decembra 2015 v čase od\n\n\t17.26 h do 17.28 h na sociálnej sieti Facebook.com zo svojho používateľského účtu založeného pod\n\n\tpoužívateľským menom „M..C.“ zo svojho počítača pripojeného na internet prostredníctvom IP adresy\n\n\t„217.12.59.171“ nezistenému počtu užívateľov uvedenej sociálnej siete,\n\n\n\n\tteda\n\n\n\n\n\n\tzadovážil a sprístupnil detskú pornografiu a taký čin spáchal verejne,\n\n\n\n\ttým spáchal\n\n\n\n\tzločin rozširovania detskej pornografie podľa § 369 ods. 1, ods. 2 písm. b/ Tr. zákona.\n\n\tZa to sa odsudzuje\n\n\n\n\tPodľa § 369 ods. 2 Tr. zákona s použitím § 38 ods. 3 Tr. zákona pri zistení poľahčujúcej okolnosti podľa\n\n\t§ 36 písm. l/ Tr. zákona a pri nezistení priťažujúcej okolnosti podľa § 37 Tr. zákona a podľa § 39 ods. 4\n\n\tTr. zákona k trestu odňatia slobody vo výmere 24 (dvadsaťštyri) mesiacov.\n\n\n\n\tPodľa § 49 ods. 1 písm. a/ Tr. zákona výkon trestu odňatia slobody súd obvinenému podmienečne\n\n\todkladá a podľa § 50 ods. 1 Tr. zákona mu určuje skúšobnú dobu vo výmere 48 (štyridsaťosem\n\n\tmesiacov).\n\n\n\n\n\n\tPodľa § 60 ods. 1 písm. a/ Tr. zákona ukladá trest prepadnutia veci - pevného disku (hard disku) výrobcu\n\n\tHITACHI, typ ATA/IDE, 5400 RPM, výrobného čísla C2S4PW8M, modelu HDS722580VLAT20, ktorý je\n\n\tnainštalovaný v stolovom počítači čiernej farby bez označenia výrobného čísla, bez bočného krytu a bez\n\n\tčelnej krytky na CD mechaniku a USB porty, ktorý bol obvineným dobrovoľne vydaný 4. februára 2016\n\n\to 09.05 h počas vykonávania domovej prehliadky.\n\n\n\n\tPodľa § 60 ods. 5 Tr. zákona sa vlastníkom prepadnutej veci stáva štát.\n\n\n\n\todôvodnenie:\n\n\n\n\n\n\tDňa 30. 09. 2016 podal prokurátor Okresnej prokuratúry v Revúcej v trestnej veci obvineného M. C.\n\n\tnávrh na schválenie dohody o vine a treste pod sp. zn. 2 Pv 26/16.\n\n\n\n\tPo preskúmaní návrhu a spisového materiálu určil samosudca termín verejného zasadnutia, predvolal\n\n\tobvineného a upovedomil o termíne prokurátora.\n\n\n\n\tPo prednesení návrhu dohody o vine a treste prokurátorom Okresnej prokuratúry v Revúcej, obvinený\n\n\tna verejnom zasadnutí po poučení o svojich právach na otázky samosudcu uvedené v ustanovení § 333\n\n\tods. 3 písm. a/ až písm. j/ Tr. poriadku odpovedal slovom „áno“.\n\n\n\n\tNakoľko obvinený odpovedal na všetky otázky „áno“, mohol samosudca rozhodovať o skutku, jeho\n\n\tprávnej kvalifikácii a primeranosti trestu. Uzavretú dohodu samosudca na verejnom zasadnutí vyhodnotil\n\n\tako primeranú a spravodlivú, preto podľa § 334 ods. 4 Tr. poriadku predloženú dohodu schválil a rozhodol\n\n\ttak, ako je to uvedené vo výrokovej časti tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie ani dovolanie, okrem dovolania podľa § 371 ods. l písm.\n\n\tc/, ods. 2 Tr. poriadku. Rozsudok nadobudol právoplatnosť dňom vyhlásenia.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}