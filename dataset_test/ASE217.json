{"sud_guid": "", "sud_typ": "", "sud_nazov": "Okresný súd Trenčín", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "39Cb/130/2012", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Trenčín\n\n  Spisová značka:                       39Cb/130/2012\n\n  Identifikačné číslo súdneho spisu:    3112210440\n\n  Dátum vydania rozhodnutia:            17.01.2014\n\n  Meno a priezvisko sudcu, VSÚ:         JUDr. Marcela Ostrihoňová\n\n  ECLI:                                 ECLI:SK:OSTN:2014:3112210440.9\n\n  Oblasti právnej úpravy:               Obchodné právo - Obchodné záväzkové vzťahy\n\n  Povaha rozhodnutia:                   Potvrdené\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Trenčín sudkyňou JUDr. Marcelou Ostrihoňovou v právnej veci žalobcu: BUSINESS SOLUTION, s. r. o., so sídlom Radlinského 14, 911 05 Trenčín, IČO: 36 317 721, zastúpený JUDr. Róbertom Faturom, advokátom so sídlom Centrum 18/23, 017 01 Považská Bystrica, proti žalovanému: BladeNet, s. r. o., so sídlom K dolnej stanici 3/369, 911 01 Trenčín, IČO: 44 937 709, zastúpený JUDr. Jánom Kanabom, advokátom so sídlom J. Zemana 3141/101, 911 01 Trenčín, o zaplatenie 2.377,24 eur s príslušenstvom, takto\n\n\n\n\tr o z h o d o l :\n\n\n\n\tI. Žalovaný je povinný zaplatiť žalobcovi sumu 2.377,24 eur spolu s úrokom z omeškania vo výške 9 % ročne zo sumy 720,- eur od 08.03.2011 do 20.06.2011, s úrokom z omeškania vo výške 9 % ročne zo sumy 570,- eur od 21.06.2011 do 22.07.2011, s úrokom z omeškania vo výške 9 % ročne zo sumy 420,- eur od 23.07.2011 do 05.10.2011, s úrokom z omeškania vo výške 9 % ročne zo sumy 100,- eur od 06.10.2011 do zaplatenia, s úrokom z omeškania vo výške 9,25 % ročne zo sumy 720,- eur od 25.06.2011 do zaplatenia, s úrokom z omeškania vo výške 9,5 % ročne zo sumy 720,- eur od 31.08.2011 do zaplatenia, s úrokom z omeškania vo výške 9,50 % ročne zo sumy 360,- eur od 09.10.2011 do zaplatenia a s úrokom z omeškania vo výške 9,25 % ročne zo sumy 477,24 eur od 24.11.2011 do zaplatenia. II. Žalovaný je povinný nahradiť žalobcovi trovy konania v sume 1.363,40 eur, ktoré pozostávajú z trov právneho zastúpenia v sume 1.220,90 eur a zo zaplateného súdneho poplatku v sume 142,50 eur.\n\n\n\n\to d ô v o d n e n i e :\n\n\n\n\tOkresnému súdu Trenčín bola dňa 20.04.2013 doručená žaloba žalobcu, ktorou sa proti žalovanému domáha, aby súd rozhodol o zaplatení sumy 2.377,24 eur s 9 % úrokom z omeškania ročne zo sumy 720,- eur od 08.03.2011 do 20.06.2011, s 9 % úrokom z omeškania ročne zo sumy 570,- eur od 21.06.2011 do 22.07.2011, s 9 % úrokom z omeškania ročne zo sumy 420,- eur od 23.07.2011 do 05.10.2011, s 9 % úrokom z omeškania ročne zo sumy 100,- eur od 06.10.2011 do zaplatenia, s 9,25 % úrokom z omeškania ročne zo sumy 720,- eur od 25.06.2011 do zaplatenia, s 9,5 % úrokom z omeškania ročne zo sumy 720,- eur od 31.08.2011 do zaplatenia, s 9,5 % úrokom z omeškania ročne zo sumy 360,- eur od 09.10.2011 do zaplatenia, s 9,25 % úrokom z omeškania ročne zo sumy 477,24 eur od 24.11.2011 do zaplatenia. Zároveň si uplatnil právo na náhradu trov konania. Žalobu odôvodnil tým, že v zmysle ústnej objednávky dodal žalobca žalovanému pravidelne služby, za ktoré bol tento povinný zaplatiť dohodnutú odmenu. V zmysle faktúry č. 111064 zo dňa 28.02.2011, splatnej dňa 07.03.2011 vo výške 720,- eur bol žalovaný povinný zaplatiť žalobcovi sumu vo výške 150,- eur, dňa 22.07.2011 sumu vo výške 150,- eur a dňa 05.10.2011 sumu vo výške 320,- eur. Dlžná suma z uvedenej faktúry je tak vo výške 100,- eur. V zmysle faktúry č. 111177 zo dňa 17.06.2011, splatnej dňa 24.06.2011 vo výške 720,- eur bol žalovaný povinný zaplatiť žalobcovi sumu vo výške 720,- eur. Žalovaný uvedenú sumu žalobcovi nezaplatil. V zmysle faktúry č. 111248 zo dňa 23.08.2011, splatnej dňa 30.08.2011 vo výške 720,- eur bol žalovaný povinný zaplatiť žalobcovi sumu vo výške 720,- eur. Žalovaný uvedenú sumu žalobcovi nezaplatil. V zmysle faktúry č. 111277 zo dňa 01.10.2011, splatnej dňa 08.10.2011 vo výške 360,- eur bol žalovaný povinný zaplatiť žalobcovi sumu vo výške 360,- eur. Žalovaný uvedenú sumu žalobcovi nezaplatil. V zmysle faktúry č. 111314 zo dňa 16.11.2011, splatnej dňa 23.11.2011 vo výške 477,24 eur bol žalovaný povinný zaplatiť žalobcovi sumu vo výške 477,24 eur. Žalovaný uvedenú sumu žalobcovi nezaplatil. Žaloba a prílohy boli žalovanému riadne doručené dňa 04.06.2013. Okresný súd Trenčín vydal vo veci dňa 22.05.2012 platobný rozkaz č. k. 36Rob/214/2012-24. Žalovaný podal proti predmetnému platobnému rozkazu odpor, ktorý odôvodnil tým, že žiada žalobu zamietnuť. So žalobcom bol ústne dohodnutý na dodávke služby internetu o kapacite 10 Mp/s, kde platba za túto služba mala byť 720,- eur/mesačne. Približne po 4 mesiacoch používania služby službu reklamoval a to dňa 27.07.2011 a namietal, že rýchlosť pripojenia nezodpovedá 10 Mb/s. Po reklamácii žalobca uznal svoje pochybenie a poskytol mu zľavu 50 % v nasledujúcej faktúre. Do dnešného dňa neuviedol dôvod, pre ktorý služby nedosahovala rýchlosť 10 Mb/s. Z jemu dostupných informácií, problémom bolo nastavenie u poskytovateľa internetu spoločnosti NEXTRA, kde žalobca zadal na IP adresu žalovaného iba kapacitu 4Mb/s. Žalobca odmietol predložiť zmluvu uzavretú medzi žalobcom a spoločnosťou NEXTRA, ktorá by potvrdil, akú kapacitu pre žalovaného žalobca zadal. Aj z mailovej komunikácie, ktorú predložil ako dôkaz, je evidentné, že s žalobcom komunikoval iba k pripojeniu o rýchlosti 10 Mb/s a dodávaná rýchlosť bola nižšia ako 4 Mb/s. Žalobca žalovaného uviedol do omylu, keď mu fakturoval sumu 720,- eur mesačne, ale pri tom mu dodával internet o rýchlosti 4 Mb/s. Ako dôkaz priložil meranie zo dňa 26.07.2011 za prítomnosti Martina Čerešňu, kde meranie vykazovalo rýchlosť pripojenia 3 864,7 Kbps/sek, čo znamená, že rýchlosť pripojenia nedosahovala ani 4 Mb/s. Pre porovnanie cien zaslal cenovú ponuku spoločnosti SLOVANET z augusta 2011, kde za linku o rýchlosti 6 MB/s mal platiť mesačne 480,- eur s DPH. Žalobca mal vo svojej cenovej ponuke 5 Mb/s linku za cenu 450,- eur za 4 Mb/s za cenu 434,52 eur. Túto linku aj v roku 2009 využíval. Žalobca mu vyfakturoval za mesiac február 2011 až október 2011 sumu 5.865,24 eur. Bežná cena, ktorú ponúka priamo žalobca za linku 4 Mb/s sa pohybuje na úrovni 430 eur mesačne. Žalovaný zaplatil za 9 mesiacov spolu sumu 4.220,- eur a teda zaplatil o 60,- eur viac ako bola hodnota dodaných služieb. Až od 18.09.2012 bola služba dodaná v dohodnutej kvalite a rozsahu, teda iba jeden mesiac z celého obdobia, za ktoré požaduje žalobca úhradu spolu 4.160,- eur. Žalobca argumentoval, že žalovaný faktúry preberal a preto má zaplatiť. Toto ale neobstojí, nakoľko ide o službu, ktorú nie je možné so 100 % istotou overovať dennodenne. Až po niekoľkých mesiacoch som nadobudol istotu o tom, že sú vystavované faktúry za službu, ktorá nebola dodávaná. Od toho momentu faktúry prestal uhrádzať a službu u žalobcu reklamoval. Žalobca sa k odporu žalovaného vyjadril podaním zo dňa 10.08.2012, v ktorom uviedol, že žalovaný bol pred začatím poskytovania služieb zo strany žalobcu dostatočnou formou informovaných o cenách služieb, ktoré poskytuje. Konateľ žalovaného sa slobodne rozhodol, že bude služby žalobcu využívať. Nebolo na neho vyvíjané žiadne násilie a pokiaľ mu cena za služby poskytované žalobcom v tom čase, keď ich využíval nevyhovovala, mohol sa slobodne rozhodnúť a využívať služby ktorejkoľvek konkurenčnej spoločnosti, na ktoré sa vo svojom odpore odvoláva. Poskytovanie služieb nebolo viazané na minimálnu dobu trvania. Odvolávanie sa na ceny služieb iných spoločností považuje žalobca za bezpredmetné. Žalovanému bola zo strany žalobcu poskytnutá služba „Správa WAN pripojenia“, čiže správa Wide Area Network. Podstatou tejto služby je prevádzkovanie sieťového pripojenia medzi dvoma bodmi formou bezdrôtového pripojenia vo voľnom pásme s dohodnutými parametrami. Dohodnutá šírka pásma bola 10 Mbps. S týmito parametrami bola služba od začiatku poskytovania služieb žalovanému dodávaná. Pokiaľ by tomu tak nebolo, je bežnou praxou, že by odberateľ podal písomnú reklamáciou. Podľa dátumov jednotlivých úhrad jednotlivých faktúr je zrejmé, že síce so značným omeškaním, ale žalovaný realizoval úhrady za dodávané služby do 18.10.2012. Jednotlivé faktúry boli žalovaným osobne prebrané, neboli nijakým spôsobom rozporované až do momentu, kedy bolo konateľovi žalovaného oznámené, že dlžná čiastka bude vymáhaná súdnou cestou. Kvalitu poskytovaných služieb, ktoré boli podstatou dodávateľsko-odberateľského vzťahu medzi účastníkmi konania je možné prostredníctvom bežných technických prostriedkov kontrolovať na strane odberateľa. Takýmto spôsobom môže odberateľ služby aj každú minútu získať informácie o tom či objednaná služba korešponduje s dodávanou kvalitou. Nie je pravda, že konateľovi žalovaného to mohlo trvať niekoľko mesiacov, kým by zistil, že dodávané služby nezodpovedajú kvalite, ktorá bola zo strany žalovaného fakturovaná. Jediná písomná reklamácia na kvalitu služieb žalobca obdržal dňa 27.07.2011. Touto reklamáciou sa začal zaoberať okamžite po je prijatí a ešte v teň deň bola žalovanému zaslaná formou emailu informácia o vykonaní technického šetrenia aj so snímkami údajov čitateľných z technických prostriedkov prostredníctvom ktorých boli služby poskytované. Merania preukázali, že na technických prostriedkoch žalobcu neboli žiadne obmedzenia ani závady, ktoré by viedli k zníženiu kvality služieb. Napriek tomuto výsledku sa žalobca sledovaním stavu prenosov u žalovaného zaoberal aj ďalej. V rámci vysvetľovania bola konateľovi žalovaného poskytnutá dňa 27.07.2011 o 20.38 hod snímka údajov čitateľných z routra žalobcu, ktorá zobrazuje nastavenia limitov prenosových rýchlostí. Obrázky pripojené k tejto emailovej správe zobrazujú, že limit prenosovej rýchlosti v príjmajúcom aj odosielajúcom smere IP adresu 85.248.4.9 je nastavený na hodnotu 10 Mbps a v čase merania bola dosiahnutá prenosová rýchlosť 5,5 Mbps. Pri priebežných kontrolách pred aj po vyššie uvedenej reklamácii bola dosahovaná prenosová rýchlosť na IP 85.248.4.9 bežne v rozsahu 8-10 Mbps. O priebehu technického šetrenia bol konateľ žalovaného formou emailu aj osobne informovaný. Predmetná reklamácia bola vyriešená v rámci reklamačnej lehoty 30 dní. Napriek tomu, že žiadna závada v čase šetrení nebola zistená, avšak potenciálne mohli existovať neidentifikované okolnosti, ktoré mohli v termíne reklamácie viesť k zníženiu kvality poskytovaných služieb, boli jednak preventívne upravené technické prostriedky, ako aj bola poskytnutá zľava na mesačný paušál. Táto zľava bola s konateľom žalovaného odsúhlasená a súhlas s takýmto riešením bol aj vyjadrený osobným prevzatím a podpísaním faktúry č. 111277 zo dňa 01.10.2011, ktorú žalovaný nerozporoval. Žalobca trvá na tom, že sa nepreukázala žiadna závada na službách ním poskytovaných, zľava na služby bola žalovanému poskytnutá len ako prejav dobrej vôle, aby bol zákazník spokojný. Žalovaný bol opätovne urgovaný na úhradu záväzkov žalobcovi, avšak bezvýsledne. Vzhľadom na to, že žalovaný dlhodobo sa snažil výhovorkami vyhnúť povinnosti uhradiť faktúry za poskytované služby bol mu 05.10.2011 zaslaný email s informáciou, že počínajúc dňom 05.10.2011 pristúpi žalobca k obmedzeniu poskytovania služieb až do doby, kým žalovaný svoje záväzky neuhradí. Na to žalovaný reagoval tak, že jeho konateľ prišiel osobne do sídla žalobcu a priniesol finančné prostriedky vo výške 320,- eur, ktoré boli pripísané ako čiastočná úhrada k jeho najstaršej faktúre. 18.10.2012 bola formou bankového prevodu realizovaná ďalšia úhradu v sume 720,- eur. Pokiaľ by podstatou celého problému bola nedostatočná kvalita služieb poskytovaných žalobcom a pokiaľ by tomu bolo tak počas 7 mesiacov, ako žalovaný tvrdí, žaloba má za to, že by žalovaný nerealizovať ďalšie úhrady svojich záväzkov. Odvolávanie sa na zníženú kvalitu poskytovaných služieb po takmer roku bez akýchkoľvek dôkazov žalobca považuje za účelové a prejav pokusu vyhnúť sa povinnosti uhradiť odobrané a využité služby. Na rozhodnutie o podanej žalobe vo veci samej súd nariadil pojednávanie. Pojednávanie uskutočnil v prítomnosti účastníkov konania. Žalobca na pojednávaní uviedol, že zmluvu so žalovaným uzavrel ústne vo februári 2011 o správe Wan pripojenia k počítačovej sieti žalobcu, ale s presnými podmienkami tejto zmluvy. Išlo o prepojenie počítačovej siete žalovaného s počítačovou sieťou spravovanou žalobcom. Rýchlosť tohto prepojenia bola dohodnutá na 10MB/S. Odplata za túto službu mala byť 720,- eur s DPH. Táto cena je vždy dohodnutá individuálne a vychádza z nákladov a z marže. Na základe tejto dohody bola služba od 02/2011 poskytovaná, fakturovaná. Služby mali byť fakturované po dodaní služby a to za obdobie mesačné. Služba ktorá je uvedená vo faktúre bola aj dohodnutá. Iné podmienky okrem kapacity a ceny so žalovaným nedohodli. IP adresu žalovanému pridelil pod č. 85.248.4.9. Zariadenie bolo v správe žalovaného. Predmetom zmluvy bolo pripojenie zariadenia žalovaného k sieti žalobcu, ktorá je reprezentovaná IP adresou 85.248.4.1. na IP adrese žalobcu 85.248.4.1. Žalobca nastavoval obmedzenie žalovaného na 10MB/S na svojom zariadení. Toto obmedzenie nenastavuje iná spoločnosť iba žalobca. Aby žalobca mohol službu zrealizovať musel u žalovaného ukončiť trasu vlastným zariadením a zriadil ďalšiu IP adresu 85.248.4.8. Každá IP adresa je samostatné zariadenie. Prepojenie počítačových sieti (siete 85.248.4.1 a siete 85.248.4.9) bolo robené aj za účelom, aby žalovaný mohol využívať pripojenie na internet, ktorým disponovala sieť žalobcu. Predmetom zmluvy bolo prepojenie sieti a súčasne bolo dohodnuté využívanie internetu, pričom internet bol žalobcov. Žalovaný hneď pri reklamácií dostal záznam zo zariadenia 85.248.4.1, v ktorom je jednoznačne uvedené obmedzenie rýchlosti prislúchajúce adrese 85.248.4.9. Žalobca mohol preveriť pripojenie len na svojom zariadení na IP adr. 85.248.4.8. Prvé meranie bolo vykonané na prepojení žalobcu 85.248.4.8 a na IP adr. 85.248.4.1. všetky tieto listiny a merania mal žalovaný priložené v mailovej komunikácií. Žalovaný meral rýchlosť zo svojho zariadenia z IP adr. 85.248.4.9 na nejaký server niekde v internete. Tento server na svojich stránkach sám uvádza, že údaje sú informatívne a bez záruky. Tá časť služby, ktorú spravuje žalobca je v poriadku. To nespochybňoval ani žalovaný. Platobná morálka žalovaného bola veľmi zlá, akékoľvek faktúry vystavené žalobcom uhrádzal s veľkým omeškaním, čo tvrdí, že k úhrade faktúry nepristúpil, lebo mu nebola zo strany žalobcu dodaná dohodnutá služba, považujem toto tvrdenie za účelové, ktorého účelom je vyhnúť sa splneniu svojej povinnosti. Ak by uvedené tvrdenia žalovaného boli pravdou, žalovaný by neuhradil faktúru dňa 05.10. a 18.10. čo je dlho potom, ako reklamácia žalovanému na poskytnuté služby bola vybavená a uzavretá. Žalovaný reklamoval poskytnutú služby dňa 27.07.2011 a to formou e-mailu, ktorým reklamoval poskytovanie služieb v 7. mesiaci dňa 27.07.2011, boli vykonané prvé merania a bolo zaslané žalovanému vyjadrenie k reklamácii. Reklamáciou sa ďalej zaoberal, ale táto reklamácia bola uzavretá tak, že k pochybeniu zo strany žalobcu nedošlo. V záujme prejavenia dobrej vôle bola poskytnutá žalovanému zľavu s tým, že si vyrovná všetky doteraz neuhradené faktúry, iná reklamácia poskytovaných služieb zo strany žalovaného nebola. Žalovaný k vystaveným faktúram nemal výhrady, faktúry mu boli zasielané pravidelne na základe dohodnutej sumy, žalovaný vedel, za čo sú mu faktúry vystavované, žalovaný faktúry uhrádzal, aj keď oneskorene. Žalovanému boli zo strany žalobcu služby riadne poskytované, služba bola reklamovaná v júli 2011, pričom žalovaný faktúru za túto reklamovanú služby dňa 18.10.2011 uhradil, žiadne iné faktúry žalovaný nerozporoval, žalovaný začal rozporovať faktúry až v januári 2012, potom čo bola vec postúpená na vymáhanie dlžnej čiastky spoločnosti Patriot, žalovaný potom čo mu bolo e-mailom oznámené, že mu nebudú ďalej poskytované služby zo strany žalobcu, dňa 5.10.2011 prišiel do spoločnosti žalobcu a uskutočnil úhradu na dlžné faktúry čiastočnú. Právny zástupca žalobcu na pojednávaní uviedol, že považuje žalobu v plnom rozsahu za dôvodnú, má za to, že žalobca unieslo dôkazné bremeno, v konaní bolo preukázané, že medzi žalobcom a žalovaným existoval zmluvný vzťah, v rámci tohto zmluvného vzťahu bol určito dohodnutý jeho obsah a dohodnutá cena, tieto skutočnosti nerozporoval ani žalovaný. Žalovaný rovnako nenamietal, že mu zo strany žalobcu nebola poskytovaná služba, žalovaný sa bránil jedine v rámci tohto konania nedostatočnou rýchlosťou poskytovanej služby, obranu žalovaný založil na základe výsledkom merania internetového merača DSL, pričom je všeobecne známe, že výsledky tohto merania nie sú kvalifikovane preskúmateľné a ich pravdivosť je pochybná, uvedené skutočnosti sú priamo uvádzané aj na stránke uvedeného merača. Merania, ktoré predložil žalobca a ktoré preukazujú rýchlosť pripojenia boli uskutočnené štandardným spôsobom a vykazujú znaky profesionality. Z vykonaného dokazovania bolo preukázané, že medzi účastníkmi existoval právny vzťah, boli poskytované zo strany žalobcu služby, v súlade s týmto právnym vzťahom a má za to, že žalovaný v rámci vykonaného dokazovania nepreukázal ním tvrdené skutočnosti, teda neuniesol dôkazné bremeno. Kompenzačnú námietky považuje za nedôvodnú a opäť zo strany žalovaného ničím nepreukázanú. Ďalej poukázal na spôsob úhrady jednotlivých faktúr zo strany žalovaného, ktorý svedčí o značnej neprofesionalite žalovaného, ktorý žalobcom vystavené faktúry uhrádzal podľa svojej vlastnej ľubovôle a podľa výšky, ktorú si sám určil. Žalovaný na pojednávaní uviedol pripojenie bolo reklamované telefonicky, písomnou formou bolo reklamované iba raz , na základe písomnej reklamácie sa začalo riešiť, ktoré bolo vyriešené potom pripojenie išlo dobre. Problémy začali, keď sa rozšírila kapacita v 2. mesiaci v roku 2011, predtým boli platby pravidelne platené, zaplatené bolo všetko. To čo bolo uvedené na faktúre - správa WAN pripojenia nám to bolo jedno, s tým že sme spoločnosť, ktorá poskytuje ďalej internet do domácností. Faktúry uhrádzal podľa toho, ako to uznal za vhodné, ako išiel internet. V 6. mesiaci roku 2011 zistil, že dochádza k poskytovaniu služby inak ako bolo dohodnuté. Hneď ako sa na to prišlo bolo to telefonicky oznámené žalobcovi. Na základe toho, že sa s ústnou reklamáciu nič nerobilo vyhotovil písomnú reklamáciu. Po podaní písomnej reklamácie písomná reklamácia bola hneď vyriešená. po vyriešení reklamácie boli služby zo strany žalobcu poskytované tak, ako boli dohodnuté. Chybu zistil potom, ako odpojil všetkých zákazníkov, žalobca vymenil IP adresu, potom internet išiel dobre. Konkrétny dôvod prečo internet nešiel dobre mu nebol oznámený, mohli to byť nejaké mimoriadne okolnosti. Faktúry uhrádzal podľa predchádzajúcich cien. Predmetom dohody bolo poskytovanie internetu, faktúry platil, lebo internet mu bol poskytovaný. Bola mu poskytovaná služba na ktorej sa dohodli, ale nie o tej kapacite, na ktorej sa dohodli. Faktúry uhrádzal podľa toho, aby mu vyšla nejaká suma, podľa obdobia keď išiel internet a kedy nešiel. Po podaní reklamácie žalobca prišiel k nemu s technikom a vyriešil to. Faktúra za mesiac júl bola zaplatená v plnej výške z rovnakých dôvodov ako predtým. V rámci obchodnej praxe je bežné, že zákazníci si vyberajú výšku úhrady jednotlivých faktúr. Žiadosť o zníženie fakturácie si nepodával, v mesiaci október bola znížená fakturácia z dôvodu, že od žalobcu odchádzal. Právny zástupca žalovaného na pojednávaní uviedol, že medzi účastníkmi sporu existovala ústna objednávka, ktorej obsahom bol internet s prenosovou rýchlosťou 10MB/s, čo aj bolo v konaní preukázané mailovou komunikáciou medzi konateľom žalobcu a žalovaným. Žalobca fakturoval službu s označením Správa pripojenia WAN, čo je v rozpore s obsahom ústnej objednávky. Žalobca v konaní neuniesol dôkazné bremeno ku svojim tvrdeniam, že fakturované službu skutočne poskytol a teda, že faktúry boli vystavené oprávnene. Uplatňovaný nárok nemôže obstáť, keďže navrhovateľ fakturoval neobjednanú a nedodanú službu. Samotná skutočnosť, že žalovaný faktúry do určitého obdobia platil nepreukazuje ich oprávnenosť. Uhradil sumu skutočne poskytovanej služby, keďže mu bola uznaná reklamácia. Reklamácia bola uznaná v mailovej komunikácii dňa 26.08.2011, z ktorej vyplýva, že žalobca uznal nižšiu prenosovú rýchlosť, ako bola dohodnutá, zníženú kvalitu pripojenia, čo viedlo navrhovateľa aj k zmene IP adresy odporcu, čím sa problém vyriešil a dosiahla sa dohodnutá prenosová rýchlosť. Žalobca nepredložil žiaden dôkaz, ktorý by preukazoval, že aj pred zmenou IP adresy bola nastavená pôvodná IP adresa žalovaného na objednanú prenosovú rýchlosť 10MB/s. Listinné dôkazy, ktoré predložil nekorešpondujú s označením IP adresy odporcu a preto sú v tomto spore irelevantné. Keďže pre zníženú rýchlosť prenosu medzi účastníkmi neexistovala dojednaná cena, je potrebné vychádzať z ceny bežnej, ktorá v tom čase predstavovala 430,- eur mesačne. Žalobca tak poskytol hodnotu služieb 430,- eur x 8 mesiacov + 720,- eur x 1 mesiac po zmene IP adresy to sa rovná spolu 4.160,- eur . Za uvedené obdobie 02/2011 - 10/2011 odporca uhradil spolu sumu 4.220,- eur a teda o 60,- eur viac aká bola bežná cena služby. Preto neexistuje dôvod na ďalšie úhrady žalobcovi. Súd sa na pojednávaní vykonal dokazovanie výsluchom účastníkov konania a oboznámením sa s obsahom listinných dôkazov a to: výpis z Obchodného registra na žalovaného zo dňa 03.04.2012, výpis z Obchodného registra na žalobcu zo dňa 03.04.2012, faktúra č. 11106, faktúra č. 111177, faktúra č. 111248, faktúra č. 111277, faktúra č. 111314, PPD zo dňa 05.10.2011, výpis z pohybov na účte, zoznam vydaných faktúr s úhradami, e-mailová komunikácia medzi žalobcom a žalovaným, DSL.S speedmeter, cenová kalkulácia, faktúra č. 20090701, námietka k zostatkom faktúr, odmietnutie uhradenia pohľadávok, námietka k zostatkom faktúr, námietka k zostatkom faktúr - zamietnutie, námietka k zostatkom faktúr opätovné zamietnutie, námietka k zostatkom faktúr, č. l. 57 - grafické zobrazenie rýchlosti poskytovania internetu, č. l. 59 - grafické zobrazenie rýchlosti poskytovania internetu, č. l. 61 grafické zobrazenie rýchlosti poskytovania internetu, č. l. 63 grafické zobrazenie rýchlosti poskytovania internetu, č. l. 65 grafické zobrazenie rýchlosti poskytovania internetu, e-mailová komunikácia, predložená fotokópia príloh k e-mailu, zobrazenie poskytovania služieb medzi žalobcom a žalovaným, zobrazenia rýchlosti internetu, č. l. 85 - meranie rýchlosti internetu, č. l. 86 meranie rýchlosti internetu, č. l. 87 meranie rýchlosti internetu, č. l. 88 meranie rýchlosti internetu, výpis z Obchodného registra na žalobcu zo dňa 07.11.2013 a výpis z Obchodného registra na žalovaného zo dňa 07.11.2013. Po tomto oboznámení sa so žalobou a listinnými dôkazmi súd zistil tento pre rozhodnutie o žalobe podstatný skutkový stav: Žalobca a žalovaný uzatvorili ústnu zmluvu, na základe ktorej bolo medzi účastníkmi dohodnuté poskytnutie plnenia zo strany žalobcu zabezpečením internetu o rýchlosti 10MB/s za cenu 720,- eur/mesiac. Žalovaný sa zaviazal uvedenou zmluvou túto cenu za poskytnuté služby na základe vystavených faktúr uhrádzať. Žalobca vystavil za poskytovanie služieb žalovanému faktúru č.11106 vo výške 720,- eur, splatnú dňa 07.03.2011, z ktorej žalovaný uhradil dňa 20.06.2011 sumu 150,- eur, dňa 22.07.2011 sumu 150,- eur a dňa 05.10.2011 sumu 320,- eur. Žalobca ďalej vystavil za poskytovanie služieb žalovanému faktúru č. 111177 vo výške 720,- eur, splatnú dňa 24.06.2011, faktúru č. 111248 vo výške 720,- eur, splatnú dňa 30.08.2011, faktúru č. 111277 vo výške 360,- eur splatnú dňa 08.10.2011 a faktúru č. 111314 vo výške 477,24 eur splatnú dňa 23.11.2011, ktoré žalovaný žalobcovi neuhradil. Písomnou reklamáciou zo dňa 27.07.2011 žalovaný reklamoval kvalitu poskytovaných služieb. Táto reklamácia bola vyriešená výmenou IP adresy žalovaného. Žalovaný po vyriešení reklamácie vystavené faktúry ako čiastočne pred reklamáciou tak následne vystavené aj po jej vyriešení žalobcovi neuhradil. Podľa § 261 odsek 1 Obchodného zákonníka táto časť zákona upravuje záväzkové vzťahy medzi podnikateľmi, ak pri ich vzniku je zrejmé s prihliadnutím na všetky okolnosti, že sa týkajú ich podnikateľskej činnosti. Podľa § 269 odsek 2 Obchodného zákonníka účastníci môžu uzavrieť aj takú zmluvu, ktorá nie je upravená ako typ zmluvy. Ak však účastníci dostatočne neurčia predmet svojich záväzkov, zmluva nie je uzavretá. Podľa § 324 odsek 1 Obchodného zákonníka záväzok zanikne, ak sa veriteľovi splní včas a riadne. Podľa § 407 ods. 3 Obchodného zákonníka ak dlžník plní čiastočne svoj záväzok, má toto plnenie účinky uznania zvyšku dlhu, ak možno usudzovať na to, že plnením dlžník uznáva aj zvyšok dlhu. Podľa § 369 ods. 1 Obchodného zákonníka, ak je dlžník v omeškaní so splnením peňažného záväzku alebo jeho časti, je povinný platiť z nezaplatenej sumy úroky z omeškania dohodnuté v zmluve. Ak úroky z omeškania neboli dohodnuté, dlžník je povinný platiť úroky z omeškania podľa predpisov občianskeho práva. Ak záväzok vznikol zo spotrebiteľskej zmluvy a dlžník je spotrebiteľ, možno dohodnúť úroky z omeškania najviac do výšky ustanovenej podľa predpisov občianskeho práva. Podľa § 3 ods. 1 nariadenia vlády SR čl. 87/1995 Z. z., výška úrokov z omeškania je o 8 percentuálnych bodov vyššia ako základná úroková sadzba Európskej centrálnej banky platná k prvému dňu omeškania s plnením peňažného dlhu. Na základe zisteného skutkového stavu s použitím vyššie uvedených právnych predpisov súd vec právne posúdil takto: Žalobca so žalovaným v rámci zmluvnej voľnosti ústne uzatvorili zmluvu, ktorá nie je ako zmluvný typ upravená v Obchodnom zákonníku, a v ktorej vymedzili predmet svojich záväzkov, t. zn. uzavreli nepomenovanú zmluvu v zmysle § 269 ods. 2 Obchodného zákonníka. Predmet plnenia zmluvy bol dostatočne určitý a jej jednotlivé ustanovenia nie sú v rozpore s kogentnými ustanoveniami zákona. Na základe tejto zmluvy vznikli účastníkom vzájomné práva a povinnosti.Žalobca a žalovaný uzatvorili platne nepomenovanú zmluvu. Zmluvou sa žalobca zaviazal umožniť žalovanému prístup na internet, žalovaný sa zaviazal platiť cenu vo výške 720,- eur mesačne. Uzatvorenie zmluvy, predmet zmluvy, ani výška dohodnutej ceny medzi účastníkmi konania neboli sporné. Sám žalovaný pri svojom výsluchu uviedol, že obsahom záväzkového vzťahu medzi ním a žalobcom bolo zabezpečenie mu internetu. Z vykonaného dokazovania súd mal za preukázané, že žalobca v súlade so zmluvou zabezpečil internet žalovanému a to prostredníctvom WAN pripojenia, ktorého správu mu následne faktúrami účtoval. Predmetné faktúry boli vystavované v dohodnutej cene a za poskytovanie zmluvne dohodnutých služieb. Žalobcom fakturované WAN pripojenie predstavovalo spôsob zabezpečenia internetu žalovanému t. zn. žalovanému bola predmetnými faktúrami v súlade so zmluvou fakturovaná dohodnutá a odoberaná služba, prostredníctvom tohto pripojenia bol žalovanému žalobcom poskytovaný internet, t. zn. bolo mu fakturované presne to, čo bolo predmetom ich zmluvného vzťahu, preto súd námietku ohľadom fakturácie neobjednanej a nedodanej služby, rovnako ako námietku, ktorou žalovaný poukázal na neoprávnenosť týchto fakturácií a následne aj ním uskutočnených platieb považuje za nedôvodnú. Žalovanému boli faktúry riadne doručované, nikdy nerozporoval text uvedený na faktúre, faktúry čiastočne uhrádzal a bol si vedomý toho, že sú vystavované a je nimi fakturované poskytovanie služieb, ktoré mu boli poskytované zo strany žalobcu z tohto zmluvného vzťahu a ktorého obsahom bolo plnenie v podobe poskytnutia služby internetu, teda služby, čo súd zdôrazňuje, ktorá bola medzi účastníkmi dohodnutá. K jednotlivým platbám, vystaveným faktúram a rozsahu poskytovania služieb súd mal z vykonaného dokazovania preukázané, že žalobca riadne poskytol služby v zmysle zmluvy, žalovaný ich prijal a následne žalovaný čiastočne plnil svoj zmluvný záväzok, pričom k reklamácii poskytovaných služieb došlo až v mesiaci júl 2011. Dovtedy boli zo strany žalovaného čiastočne uhradené faktúry za mesiac marec 2011, z ktorej z výšky 720,- eur zostalo neuhradených 100,- eur a za mesiac jún 2011, ktorá zostala neuhradená v celej výške. Vzhľadom k tomu, že žalovaný v uvedenom období nevzniesol voči poskytovaným službám žiadnu reklamáciu, faktúry za toto obdobie čiastočne uhradil, za obdobie od marca do júna 2011, neuhradil iba jednu celú faktúru a čiastočne takmer uhradil faktúru za mesiac marec, má súd za to, že uvedenými úhradami čiastočne uznal tieto záväzky, preto vzhľadom k tomu, že žalobca poskytol žalovanému služby, ich cenu žalovanému vyfakturoval, žalovaný faktúry riadne prevzal, avšak dohodnutú cenu služieb žalobcovi neuhradil, súd má za to, že žaloba bola v tejto časti podaná dôvodne. Žalovaný reklamoval poskytnuté služby v mesiaci júl 2011. Uvedené mal súd preukázané, z emailovej komunikácie medzi žalobcom a žalovaným. Žalovaný uviedol vo svojej výpovedi, že k zisteniu poskytovaniu služieb inak ako bolo dohodnuté došlo v mesiaci jún 2011, kedy reklamoval poskytované služby žalobcovi telefonicky, pričom súd uvedenú skutočnosť nemal preukázanú. Súd poukazuje na skutočnosť, že žalovaný emailom reklamoval poskytované služby v mesiaci júl, avšak za tento mesiac platbu za poskytované služby riadne uhradil. Následne bola žalobcom reklamácia vybavená v mesiaci august, pričom žalobca reklamáciu neuznal. Uvedené mal súd preukázané, ako z výsluchu žalobcu, tak aj z emailovej komunikácie, z ktorej vyplýva, že k zisteniu pochybenia na strane žalobcu, a to na základe žalobcom uskutočnených meraní, nedošlo. Tieto merania boli odoslané aj žalovanému a žalovaný bol s nimi oboznámený. Žalovaný sa bránil tým, že na základe internetových meraní došiel k iným výsledkom, pričom k meraniam došlo zariadením na internete, ktorého neznámy pôvod, ako aj neznámeho správcu týchto zariadení potvrdil vo svojej výpovedi aj žalovaný. Napriek tomu, že reklamácia nebola uznaná, žalobca poskytol žalovanému zľavu z dohodnutej ceny, za mesiac kedy došlo k riešenie reklamácie a túto mu zúčtoval vo faktúre za mesiac september. Žalovaný sa naopak zaviazal, že službu za mesiac september uhradí v plnej výške. Vzhľadom k tomu, že medzi žalobcom a žalovaným došlo k vyriešeniu reklamácie jej neuznaním, avšak kompromisom resp. dohodou účastníkov o znížení platby za mesiac v ktorom sa reklamácia riešila t. zn. za mesiac august, ktorá bola zúčtovaná v septembrovej faktúre, súd obranu žalovaného v priebehu konania považoval za účelovú a to aj vzhľadom na ďalšie okolnosti prípadu. Žalovaný napriek tvrdeniu, že po vyriešení reklamácie služba bola poskytovaná v súlade s dohodou účastníkov, napriek vyjadreniu, že za mesiac september uhradí riadnu t. zn. celú dohodnutú platbu, ktorá mu bola ale žalobcom vyúčtovaná v nižšej ako pôvodne dohodnutej výške, žiadnu ďalšiu vystavenú faktúru žalobcovi bez právneho dôvodu neuhradil, napriek tomu, že žalobcom poskytované služby naďalej aj po vybavení reklamácie odmietnutím reklamácie ďalej využíval. Medzi účastníkmi konania boli v rámci zmluvného vzťahu dohodnuté podmienky tohto zmluvného vzťahy, ktoré sa týkali spôsobu platenia vystavených faktúr. Tieto faktúry žalovaný riadne preberal, služby užíval, ale vystavené faktúry riadne neuhrádzal. Za obdobie od mesiaca august až do ukončenia zmluvného vzťahu, žiadnu platbu za poskytnuté služby žalovaný žalobcovi neuhradil, napriek dohodnutej a uplynutiu doby splatnosti jednotlivých faktúr. K samotnému čiastočným úhradám dlhu súd poukazuje na skutočnosť, že žalovaný ešte 18.10.2010 uskutočnil platbu na vystavené faktúry. Samotnými čiastočnými úhradami súd má za to, že žalovaný fakticky uznal svoj záväzok. Z vykonaného dokazovania mal súd preukázané, že žalovaný uhrádzal vystavené faktúry, postupne, na základe ním zvolenej výšky a ľubovôle, bez rešpektovania dátumu splatnosti jednotlivých faktúr. Týmto spôsobom zostalo z faktúr vystavených žalobcom v roku 2011 neuhradených za mesiac marec 100,- eur, faktúra za služby poskytnuté za mesiac júl nebola uhradená vôbec, rovnako ako faktúry za mesiac august, september a október. Žalovaný reklamoval poskytované služby v mesiaci júl 2011, ktoré naďalej využíval. Vzhľadom k tomu, ako aj vzhľadom k čiastočným úhradám jednotlivých faktúr vystavených žalobcom vzťahujúcim sa k uvedenému právnemu vzťahu, súd má za to, že postupným čiastočnými úhradami, došlo v zmysle § 407 ods. 2 Obchodného zákonníka k uznaniu záväzku zo strany žalovaného. Medzi zmluvnými stranami bolo dohodnuté plnenie na základe vystavených faktúr. Žalovaný tieto faktúry prevzal, ich obsah resp. výšku fakturovanej ceny nerozporoval, rovnako nenamietal obsah poskytovaných služieb, pričom jediná námietka bola za poskytnutie služby za júl 2011, za ktoré následne žalovaný cenu služby uhradil, napriek týmto skutočnostiam, žalovaný konal v rozpore so zmluvou a cenu poskytnutých služieb v celkovej výške 2.377,24 eur, ktorých poskytnutie ani sám žalovaný nespochybnil, avšak ceny za poskytnuté služby napriek ich poskytnutiu dobrovoľne neuhradil. Obranu žalovaného vzhľadom na to, že akým spôsobom, kedy boli reklamované služby, ako bola vybavená reklamácia, rovnako vzhľadom k tomu, že žalovaný naďalej využíval poskytované služby, dohodnutú odplatu za ne neuhradil, súd má za to, že žaloba bola podaná dôvodne. Vzhľadom k tomu, že medzi žalobcom a žalovaným došlo k platnému uzatvoreniu zmluvy, poskytnutiu riadneho, zmluvne dohodnutého plnenia zo strany žalobcu, prijatiu plnenia žalovaným a následného neuhradeniu celej ceny za poskytnuté plnenie zo strany žalovaného, súd dospel k záveru, že žaloba bola podaná dôvodne, pretože žalobcovi splnením svojich povinností vyplývajúcich z uzavretej zmluvy, vzniklo právo na zaplatenie ceny služieb v dohodnutej výške. Čiastočnými úhradami vystavených faktúr došlo zároveň k uznaniu záväzku žalovaným. Žalovaný v konaní navrhoval vykonať dokazovanie pribratím do konania znalca z odboru riadiaca výpočtová technika za účelom nastavenia rýchlosti pripojenia pred zmenou adresy, rovnako navrhoval výsluch zákazníkov, ktorým žalovaný poskytoval internet, súd vzhľadom k tomu, že mal za to, že vykonaným dokazovaním došlo k dostatočnému zisteniu skutkového stavu veci, tieto dôkazy nevykonal, pretože vzhľadom k dostatočne zistenému skutkovému stavu veci by bolo výkon týchto dôkazov v rozpore so zásadou hospodárnosti konania. Z rovnakých dôvodov súd nevykonal ani dokazovanie navrhnuté žalobcom a to výsluchom pracovníka spoločnosti žalobcu, ktorý realizoval technické pripojenie žalovaného k internetu. Samotné technické pripojenie a jeho realizácia žalobcom medzi stranami ani neboli sporné, nakoľko žalovaný vo svojej výpovedi sám potvrdil, že internet od žalobcu odoberal. Súd mal za sporné riadne poskytnutie služby v mesiaci júl, za ktoré plnenie nebolo predmetom tohto konania. V mesiaci august bola reklamácia vyriešená, obmedzenia súvisiace s riešením reklamácie medzi stranami boli dohodou strán zohľadnené v cene služby a následne boli služby ďalej v súlade so zmluvou poskytované žalobcom a žalovaným neuhradené. Vznesenú kompenzačnú námietku vo výške 2.377,24 eur súd považoval za nedôvodnú a ničím nepreukázanú. Pretože žalovaný je v omeškaní so splnením svojho peňažného záväzku, je povinný zaplatiť žalobcovi aj úroky z omeškania. Výška úrokov z omeškania nebola dohodnutá v zmluve, preto súd pri stanovení jej výšky vychádzal v súlade so žalobou zo zákonných úrokov z omeškania platných v čase, kedy došlo k omeškaniu, a to za použitia § 369 ods. 1 Obchodného zákonníka, z úrokov z omeškania podľa predpisov občianskeho práva. Žalovaný sa neuhradením peňažného záväzku v lehote splatnosti dostal do omeškania, preto je povinný uhradiť úroky z omeškania vo výške 9 % ročne z dlžnej sumy 720,- eur splatnej dňa 07.03.2011 od 08.03.2011 do 20.06.2011, zo sumy 570,- eur od 21.06.2011 do 22.07.2011, zo sumy 420,- eur od 23.07.2011 do 05.10.2011 a zo sumy 100,- eur od 06.10.2011 do zaplatenia (základná úroková sadzba Európskej centrálnej banky v prvá deň omeškania bola a to od 13.05.2009 do 12.04.2011 vo výške 1,00 %), zo sumy 720,- eur splatnej dňa 24.06.2011 vo výške 9,25 % od 25.06.2011 do zaplatenia (základná úroková sadzba Európskej centrálnej banky bola od 13.04.2011 do 12.07.2011 vo výške 1,25 %), zo sumy 720,- eur splatnej dňa 30.08.2011 vo výške 9,50 % od 31.08.2011 do zaplatenia, zo sumy 360,- eur splatnej dňa 08.10.2011 vo výške 9,50 % od 09.10.2011 do zaplatenia (základná úroková sadzba Európskej centrálnej banky bola od 13.07.2011 do 08.11.2011 vo výške 1,50 %) a zo sumy 477,24 eur splatnej dňa 24.11.2011 vo výške 9,25 % od 25.11.2011 do zaplatenia (základná úroková sadzba Európskej centrálnej banky bola od 09.11.2011 do 13.12.2011 vo výške 1,25 %). Podľa § 160 ods. 1 O. s. p. žalovaný je povinný splniť povinnosť do troch dní od právoplatnosti rozsudku. Podľa § 142 ods. 1 O.s.p. účastníkovi, ktorý mal vo veci plný úspech, súd prizná náhradu trov potrebných na účelné uplatňovanie alebo bránenie práva proti účastníkovi, ktorý vo veci úspech nemal. O trovách konania súd rozhodol podľa § 142 ods. 1 O.s.p., a to tak že, žalobcovi priznal plnú náhradu trov potrebných na účelné uplatňovanie práva, vzhľadom k tomu, že žalobca mal v konaní plný úspech.Trovy konania pozostávajú zo zaplateného súdneho poplatku vo výške 142,50 eur a trov právneho zastúpenia vo výške 1.220,90 eur. Trovy právneho zastúpenia pozostávajú z odmeny za sedem úkonov právnej služby a to príprava a prevzatie zastúpenia, písomné podanie na súd týkajúce sa veci samej - žaloba zo dňa 20.04.2012, písomné vyjadrenie k odporu zo dňa 08.08.2012, účasť na konaní pred súdom dňa 25.03.2013, 03.12.2013 a 17.01.2014. Za každý z týchto úkonov patrí právnemu zástupcovi žalobcu podľa § 10 ods. 1, § 14 ods.1 písm. a/, písm. b/, písm. c/, § 13a písm. d/ vyhlášky Ministerstva spravodlivosti Slovenskej republiky č. 655/2004 Z. z. o odmenách a náhradách advokátov za poskytovanie právnych služieb, (ďalej len „vyhláška“), odmena vo výške 101,25 eur. Za účasť na pojednávaní dňa 28.01.2013, ktoré bolo odročené bez prejednania veci patrí právnemu zástupcovi odmenu vo výške 25,31 eur - 1 základnej odmeny. Ku každému z týchto úkonov patrí právnemu zástupcovi podľa § 16 ods. 3 vyhlášky aj režijný paušál - náhrada výdavkov na miestne telekomunikačné výdavky a miestne prepravné vo výške 1/100 výpočtového základu pre príslušný rok, v ktorom bol úkon právnej služby poskytnutý. Výpočtový základ v roku 2012 bol vo výške 763,- eur a 1/100 na účely režijného paušálu, ktorá bola právnemu zástupcovi žalobcu priznaná predstavuje za rok 2012 sumu 7,63 eur. Výpočtový základ v roku 2013 bol vo výške 781,- eur a 1/100 na účely režijného paušálu, ktorá bola právnemu zástupcovi žalobcu priznaná predstavuje za rok 2012 sumu 7,81 eur. Výpočtový základ v roku 2014 bol vo výške 804,- eur a 1/100 na účely režijného paušálu, ktorá bola právnemu zástupcovi žalobcu priznaná predstavuje za rok 2012 sumu 8,04 eur. Podľa § 17 ods. 1 vyhlášky pri úkonoch právnej služby vykonávaných v mieste, ktoré nie je sídlom advokáta, za čas strávený cestou do tohto miesta a späť, patrí advokátovi náhrada za stratu času vo výške jednej šesťdesiatiny výpočtového základu za každú aj začatú polhodinu. Jedna šesťdesiatina z výpočtového základu v roku 2013 je 13,01 eur, preto súd priznal právnemu zástupcovi žalobcu, ktorého sídlo je v Považskej Bystrici, náhradu za stratu času vo výške ním uplatnenej, a to 13,01 eur za každú zo štyroch polhodín pri pojednávaniach uskutočnených v roku 2013 a 13,40 eur za každú zo štyroch polhodín pri pojednávaniach uskutočnených v roku 2014. Podľa § 15 písmeno a/ vyhlášky advokát má popri nároku na odmenu aj nárok na náhradu cestovného, preto mu súd priznal náhradu za cestovné vo výške 209,72 eur t. zn. za cestu Považská Bystrica - Trenčín, v celkovej dĺžke 106 km uskutočnenej osobným motorovým vozidlom so spotrebou 7,2 l/100 km, pri cene paliva 1,428 eur/l, 1,434 eur/l, 1,370 eur/l a 1,389 eur/l a pri cene náhrady za 1 km vo výške 0,183 eur. Vzhľadom k tomu, že právny zástupca žalobcu je platiteľom dane z pridanej hodnoty, zvýšil súd odmenu a náhradu hotových výdavkov v súlade s § 18 ods. 3 vyhlášky o daň z pridanej hodnoty. V zmysle § 149 ods. 1 O.s.p. je žalovaný povinný zaplatiť náhradu trov konania zo zákona na účet právneho zástupcu žalobcu.\n\n\n\n\tPoučenie:\n\n\n\n\n\n\tProti tomuto rozsudku možno podať odvolanie v lehote 15 dní odo dňa jeho doručenia cestou Okresného súdu Trenčín na Krajský súd v Trenčíne. V odvolaní sa má popri všeobecných náležitostiach (§ 42 ods.3 O.s.p.) uviesť , proti ktorému rozhodnutiu smeruje, v akom rozsahu sa napáda, v čom sa toto rozhodnutie alebo postup súdu považuje za nesprávny a čoho sa odvolateľ domáha.(§ 205 ods.1 O.s.p.) Odvolanie proti rozsudku alebo uzneseniu, ktorým bolo rozhodnuté vo veci samej, možno odôvodniť len tým, že :a/ v konaní došlo k vadám uvedeným v § 221 ods.1 O.s.p.,b/ konanie má inú vadu, ktorá mohla mať za následok nesprávne rozhodnutie vo veci, c/ súd prvého stupňa neúplne zistil skutkový stav veci, pretože nevykonal navrhnuté dôkazy, potrebné na zistenie rozdujúcich skutočností, d/ súd prvého stupňa dospel na základe vykonaných dôkazov k nesprávnym skutkovým zisteniam,e/ doteraz zistený skutkový stav neobstojí, pretože sú tu ďalšie skutočnosti alebo iné dôkazy, ktoré doteraz neboli uplatnené /§ 205a/,f/ rozhodnutie súdu prvého stupňa vychádza z nesprávneho právneho posúdenia veci. Ak povinný dobrovoľne nesplní, čo mu ukladá vykonateľné rozhodnutie, oprávnený môže podať návrh na vykonanie exekúcie podľa osobitného zákona; ak ide o rozhodnutie o výchove maloletých detí, návrh na súdny výkon rozhodnutia.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}