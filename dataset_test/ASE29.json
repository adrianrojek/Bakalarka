{"sud_guid": "", "sud_typ": "", "sud_nazov": "Okresný súd Bánovce nad Bebravou", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "3T/41/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "\n\nSúd:                                 Okresný súd Bánovce nad Bebravou\n\nSpisová značka:                      3T/41/2017\n\nIdentifikačné číslo súdneho spisu:   3217010147\n\nDátum vydania rozhodnutia:           11. 01. 2018\n\nMeno a priezvisko sudcu, VSÚ:        JUDr. Juraj Valášek\n\nECLI:                                ECLI:SK:OSBN:2018:3217010147.3\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Bánovce nad Bebravou samosudcom JUDr. Jurajom Valáškom v trestnej veci proti\n\n\tobžalovanému F. N., nar. XX.XX.XXXX v B., trvale bytom F. - L., ul. Q. č. XXX/X, pre prečin rozširovania\n\n\tdetskej pornografie podľa § 369 ods. X Tr. zákona v štádiu pokusu podľa § 14 ods. 1 Tr. zákona a iné\n\n\tna hlavnom pojednávaní dňa 11.1.2018, takto\n\n\n\n\trozhodol:\n\n\n\n\n\n\tObžalovaný F. N., nar. XX.XX.XXXX v B., trvale bytom F. - L., ul. Q. č. XXX/X\n\n\n\n\tje vinný, že\n\n\n\n\t1. Dňa 30.09.2015 z emailovej adresy a@b.c v časoch 22:29:25 (21:29:25 UTC) a 22:30:11 (21:30:11\n\n\tUTC) z presne neustáleného miesta v R. nad R. najpravdepodobnejšie z pohostinstva WOOD\n\n\tPUB nachádzajúceho sa na ul. Jesenského (GPS súradnice XX.XXXXXX/XX.XXXX) za využitia\n\n\tmobilného telefónu zn. Apple, model A1429 s IMEI číslom XXXXXXXXXXXXXXX komerčné označenie\n\n\t\"Apple iPhone 5\" pripojeného na internet prostredníctvom IP adresy 178.41.39.79 prostredníctvom\n\n\tinternetového providera Slovak Telecom sa snažil odoslať dva digitálne obrazové súbory\n\n\ts označením bcXXXacXXXdXXXXXXefcXXXbXeeXfXXd.jpg a fXXXXXXXdXXXXXebbfXeXbffaX\n\n\td7ca95.jpg obsahujúce zobrazenie dospelého muža s dieťaťom ženského pohlavia pri iných sexuálnych\n\n\tpraktikách, ako je pohlavný styk smerujúci k vyvolaniu sexuálneho uspokojenia osoby\n\n\t2. Od presne nezistenej doby po tom, čo si ju nezisteným spôsobom zadovážil dňa 08.03.2016 vo svojom\n\n\tmobilnom telefóne zn. Apple, model A1586 s IMEI číslom XXXXXXXXXXXXXXX komerčné označenie\n\n\t\"Apple iPhone 6\", v notebooku zn. Asus, model A6R. MB, VER: A6RP ako i na USB kľúči zn. Kingston\n\n\tData traveler 4Gb, ružovej farby s kovovým uzáverom pre seba prechovával detskú pornografiu v podobe\n\n\tviacerých digitálnych obrazových súborov zobrazujúcich obnažené telá detí vo veku zjavne nižšom ako\n\n\t18 rokov pri pohlavnom styku, orálnom sexe a iných sexuálnych praktikách, a zobrazených obnažených\n\n\tpohlavných orgánov detí, a na notebooku zn. Asus i tri obrazovo zvukové záznamy s obsahom detskej\n\n\tpornografie, všetky smerujúce k vyvolaniu sexuálneho uspokojenia osoby\n\n\n\n\tteda\n\n\n\n\tv bode 1\n\n\t- Konal spôsobom bezprostredne smerujúcim k rozširovaniu detskej pornografie\n\n\tv bode 2\n\n\t- Prechovával detskú pornografiu\n\n\n\n\tčím spáchal\n\n\tv bode 1\n\n\t- prečin rozširovania detskej pornografie podľa § 369 ods. 1 Tr. zákona v štádiu pokusu podľa § 14 ods.\n\n\t1 Tr. zákona\n\n\tv bode 2\n\n\t- prečin prechovávania detskej pornografie a účasť na detskom pornografickom predstavení podľa §\n\n\t370 ods. 1 Tr. zákona.\n\n\tZa to sa\n\n\todsudzuje\n\n\n\n\n\n\tPodľa § 369 ods. 1 Tr. zákona po zohľadnení ust. § 41 ods. 1 Tr. zákona, s prihliadnutím na § 38 ods.\n\n\t4 Tr. zákona, § 37 písm. h) Tr. zákona na úhrnný trest odňatia slobody v trvaní 30 /tridsať/ mesiacov.\n\n\n\n\tPodľa § 51 ods. 1 Trestného zákona sa výkon trestu odňatia slobody podmienečne odkladá.\n\n\n\n\tPodľa § 51 ods. 2 Trestného zákona sa určuje skúšobná doba v trvaní 3 (tri) roky a súčasne sa ukladá\n\n\tprobačný dohľad nad správaním obžalovaného v skúšobnej dobe.\n\n\n\n\tPodľa § 51 ods. 4 písm. i) Trestného zákona sa obžalovanému ukladá povinnosť podrobiť sa\n\n\tpsychoterapii alebo zúčastniť sa na psychologickom poradenstve.\n\n\n\n\tPodľa § 60 ods. 1 písm. a) Trestného zákona sa obžalovanému ukladá trest prepadnutia veci, a to\n\n\t- 1 ks notebook zn. Asus, model A6R. MB, VER: A6RP XXNOASXXXXXX\n\n\t- 1 ks telefón zn. Apple, model A1586 s IMEI číslom XXXXXXXXXXXXXXX komerčné označenie \"Apple\n\n\tiPhone 6\"\n\n\t- 1 ks USB kľúča zn. Kingston Data traveler 4Gb, ružovej farby s kovovým uzáverom.\n\n\n\n\todôvodnenie:\n\n\n\n\n\n\tZ dôkazov vykonaných na hlavnom pojednávaní súd zistil skutkový stav veci tak, ako je uvedený vo\n\n\tvýrokovej časti tohto rozsudku.\n\n\n\n\tObžalovaný na hlavnom pojednávaní po zákonnom poučení neuskutočnil žiadne zo zákonom\n\n\tpredvídaných vyhlásení. K skutku č. 1 uviedol, že v čase skutku nebol v R. nad R., nemal tu čo robiť\n\n\tmaximálne cez mesto prechádzal, podnik Wood pub nepozná a z uvedenej emailovej adresy a@b.c\n\n\tžiadne fotky ani nič podobné neposielal. Uviedol, že z jeho vedomostí sa skutok má týkať obrázkov\n\n\tdvoch dievčat, ktoré už majú 18 rokov, pričom po nahliadnutí na snímky poprel, že by tieto niekedy v\n\n\tminulosti videl a uviedol, že to sú pravdepodobne iné snímky ako mu ukazovala polícia. Obžalovaný\n\n\tpotvrdil, že v čase vykonania domovej prehliadky používal mobilný telefón iPhone 6 čiernej farby a\n\n\ttento mobilný telefón bol zaistený políciou. Fotky, ktoré mu boli predložené sa v tomto mobilnom telefóne\n\n\tnachádzali, nakoľko má automatické zálohovanie a uvedené veci boli aj v počítači, niekto sa mohol\n\n\tdostať do počítača a z toho počítača prostredníctvom automatického zálohovania by sa to dostalo na\n\n\tmobilný telefón. Obžalovaný uviedol, že má účet na službe icloud, ktorý vytvoril pre účely registrácie\n\n\tmobilného telefónu, názov účtu je tomasduckyX@icloud.com. V minulosti mal dva účty, jeden na gmail a\n\n\tdruhý na icloud, tie heslá nikomu nesprístupnil, ale na oba účty sa mohol dostať hoci kto, kto mal prístup\n\n\tk notebooku Asus, prípadne k telefónu. Svoj mobilný telefón požičiaval priateľom, keď niekomu došla\n\n\tnapríklad batéria, takáto osoba mala možnosť dostať sa do jeho emailovej schránky, keďže on telefón\n\n\todomkol, v takom prípade ona už nemusí zadávať ďalšie heslá aby sa dostala do jeho emailového\n\n\tkonta. Obžalovaný následne na otázky potvrdil, že pozná emailovú adresu tO., je to jeho email, ale už\n\n\tv čase prvej domovej prehliadky uvedené emailové konto nepoužíval, pričom si nespomína, kedy si ho\n\n\tzriadil. Obžalovaný potvrdil, že používa mobilné číslo XXXX/XXX XXX. Heslo do emailovej schránky v\n\n\tmobilnom telefóne si nespomenie, nakoľko ho mal nastavené ako automatické prihlasovanie v mobile.\n\n\tKonto prestal používať, pretože konto sa mu zablokovalo, nevie z akého dôvodu. Mohol sa tam niekto\n\n\tdo neho dostať, resp. nabúrať.\n\n\n\n\tKu skutku č. 2, prechovávania detskej pornografie na USB kľúči a notebooku, tak tieto mal doma,\n\n\tale tieto fotografie mohol dať do uvedených vecí hocikto, v byte nebýva sám, mohla to byť návšteva\n\n\ta podobne. Byt jeho rodičov má 2 miestnosti a to obývačka spojená so spálňou a jeho izba. V čase,\n\n\tkeď došlo k domovej prehliadke v byte nebýval, nakoľko býval u priateľky, súrodenca nemá, nevie, či\n\n\tniekto iný používal jeho izbu. V čase domovej prehliadky sa nachádzal v uvedenom byte, pretože tam\n\n\tmá stále veci, oblečenie, má tam aj trvalý pobyt, ale väčšinou sa zdržuje u priateľky. Veci, kt. boli zaistené\n\n\tpri domovej prehliadke, USB kľúč Kingston Data Traveler 4Gb ružovej farby s kovovým uzáverom a\n\n\tnotebook Asus sú jeho veci, ale používať ich mohol hoci kto. Čo sa týka notebooku, jednalo sa o jediný\n\n\tnotebook v domácnosti, mohli ho používať otec aj mama, prípadne návšteva a to isté aj ostatné veci.\n\n\tNemal vedomosť, že sa na tých nosičoch nachádza detská pornografia, aj keď si z fóra stiahol, ku\n\n\tvšetkým súborom sa nedostal. Notebook používal 1-2 krát do týždňa, viac bol na mobilnom telefóne.\n\n\tNaposledy ho použil on pred tou bytovou prehliadkou, keďže ho zobrali z jeho izby, avšak na ploche\n\n\tneprehľadával, či tam na nej niečo je. Nejaké súbory detskej pornografie. USB kľúč nechával v byte\n\n\trodičov.\n\n\n\n\n\n\tK vlastníctvu mobilných telefónov obžalovaným tento uviedol, že pred mobilným telefónom iPhone 6\n\n\tpoužíval iPhone 5. Pred mobilným telefónom iPhone 5 mal LG asi 5 alebo 6 rokov. iPhone 5 za iPhone 6\n\n\tvymenil 3 mesiace až 6 mesiacov pred domovou prehliadkou, keď mobilný telefón iPhone 5 dal priateľke\n\n\tU. D., vtedy ho vymazal a obnovil továrenské nastavenia. iPhone 5 mal iba niekoľko mesiacov, pričom\n\n\tv mesiaci september 2015 mohol používať spomínaný biely iPhone 5.\n\n\n\n\tObžalovaný uviedol, že keď sa pri svojej prvej výpovedi priznal k tomu, že tie pornografické obrázky\n\n\tzo skutku 1 poslal on, myslel si, že sa jedná o iné obrázky, iné obrázky mu boli ukázané, posielal iné\n\n\tobrázky. Obžalovaný uviedol, že jeho rodičia sú rozvedený, takže teoreticky v tej izbe mohol spávať aj\n\n\tjeden z jeho rodičov. Jojo je prezývka jeho otca, v domácnosti sa iná osoba F. nevolá.\n\n\n\n\tObžalovaný vypovedal, že jeho emailové konto malo byť heknuté alebo prelomené, pretože sa mu naň\n\n\tnedalo z ničoho nič prihlásiť. Nevie prečo, pričom pri prvotnom výsluchu uviedol, že to bolo kvôli tým\n\n\tdvom fotografiám, kt. odoslal. Posielal nejaké fotografie s pornografickým motívom, nebol toho názoru,\n\n\tže sa jedná o osoby mladšie ako 18 rokov, avšak si myslel, že to možno Google vyhodnotil inak a preto\n\n\tmu tento účet zablokovali.\n\n\n\n\tZnalec Ing. Vladimír Adámik po zákonnom poučení na hlavnom pojednávaní uviedol, že dňa 1.4.2016\n\n\tmu boli predložené vecné stopy, kt. mal preskúmať. Z nich sa na troch, kt. sú v ZP skrátene označené\n\n\tako vec podčiarknuté 1, 2 a 5, nachádzali obrazové alebo obrazovo zvukové záznamy zachytávajúce\n\n\tdetskú pornografiu, alebo pornografiu všeobecne, pričom vec 1 mobilný telefón iPhone 6 obsahoval\n\n\tsúbory zhodné s tými, kt. mi boli predložené spolu s uznesením na optickom nosiči, kt. obsahoval jeden\n\n\tskomprimovaný a zaheslovaný súbor images.zip. Okrem týchto súborov vec jedna obsahovala aj iné\n\n\tsúbory s pornografiou, tieto zálohoval v rámci neviazanej elektronickej prílohy posudku označenej ako\n\n\tpríloha č. 2. Tento mobilný telefón slúžil aj k pripájaniu na internet, prístupu k soc. sieťam, prezeraniu\n\n\tvideí z internetu, mal zadefinované 3 emailové účty, jeden z nich mal názov tO.om. Celkovo bolo z\n\n\ttejto veci pozitívne zaradených 146 súborov, k veci dva notebooku Asus môže uviesť, že tento bol\n\n\tnainštalovaný 26.12.2012, bol na ňom vytvorený iba jeden používateľ s menom C., kt. sa posledný\n\n\tkrát úspešne prihlásil do operačného systému 16.2.2016, tento užívateľ nemal zadefinované žiadne\n\n\theslo, z čoho vyplýva, že hneď po zapnutí počítača sa zobrazila pracovná plocha bez potreby zadania\n\n\takéhokoľvek autentifikačného údaju. Tento počítač evidoval históriu internetovej aktivity prehliadačov,\n\n\tkde za cca 13 mesiacov, bolo 3573 záznamov. Súpis tejto internetovej aktivity je zarchivovaný v rámci\n\n\tprílohy č. 4 ZP a obsahuje najčastejšie prístup k stránkam s pornografickým obsahom. Tento notebook\n\n\tbol využívaný aj k pripájaniu relatívne veľkého množstva prenášacích zariadení, tak ako uvádza na\n\n\tstrane 65 ZP, kde sa nachádza súpis 31 unikátnych zariadení, kt. boli niekedy k notebooku pripojené,\n\n\tjedná sa hlavne o USB kľúče a pamäťové karty. Priamo na pracovnej ploche sa nachádzali súbory s\n\n\tdetskou pornografiou, časť z nich je reprodukovaná aj v posudku na stranách 66-68. Vec č. 5 bol USB\n\n\tzn. Kingston, tento obsahoval súbory s evidentne detskou pornografiou, kt. sa nachádzali v adresári\n\n\ts názvom Prestigio. Celkovo sa jednalo o 110 pozitívne lokalizovaných súborov, kt. sú zarchivované v\n\n\trámci prílohy č. 2 posudku. Okrem toho boli z danej veci vyťažené aj iné súbory, kt. súvis s predmetom\n\n\tposudku neposudzoval, iba zaarchivoval v rámci prílohy č. 4 ZP. Okrem priamo prístupných súborov boli\n\n\tvyťažené aj obnovené alebo zrekonštruované súbory s detskou pornografiou a to z veci 2 a veci 5, ich\n\n\tarchív je súčasťou prílohy č. 3 posudku.\n\n\n\n\tZnalec na otázky uviedol, že z hľadiska skutku č. 1 mal k dispozícii CD s obsahom, avšak na týchto\n\n\tsúboroch neboli také digitálne stopy, na základe kt. by sa vedel vyjadriť, na aké miesto mal obvinený\n\n\tposlať tie dva kusy inkriminovaných súborov vykazujúcich znaky detskej pornografie. Znalec uvádza,\n\n\tže keď sa zistí vlastník uvedenej IP adresy, vie ustáliť, kto v čase skutku využíval uvedenú IP adresu.\n\n\tNebude možné vyhodnotiť, či dáta v rámci skutku 1 boli prenášané prostredníctvom dátového prenosu\n\n\tmobilnej siete alebo wifi. Predložené veci neobsahovali nijaké digitálne stopy, na základe kt. by sa dalo\n\n\tjednoznačne uviesť, že niektorý z týchto archivovaných súborov bol rozposielaný. V službe icloud.com\n\n\tpokiaľ sa na nej nejaké dáta zálohujú, aj bez vyžiadania tieto dáta opätovne vracia na zariadenie,\n\n\tv prípade správne zadaných prístupových hesiel a zvolenej automatickej synchronizácie dochádza k\n\n\tprenosu súborov zo serverov spoločnosti na mobilné zariadenie automaticky. Niektoré z fotografií a to\n\n\tkonkrétne tie, kt. sa nachádzajú na č.l 130 posudku boli preposielané z účtu F.l.com na tú istú gmailovú\n\n\tschránku.\n\n\n\n\n\n\tĎalej súd na hlavnom pojednávaní oboznámil listinné dôkazy, konkrétne za relevantné považoval najmä:\n\n\tznalecké posudky z odboru elektrotechniky s prílohami č. 20/2016 a z odboru zdravotníctvo a farmácia,\n\n\todvetvie psychiatria s prílohami, č. 97/2017, obrazové súbory s detskou pornografiou, úradný preklad\n\n\tprvotnej informácie Národného centra pre nezvestné a vykorisťované deti, Spojené štáty americké,\n\n\tzápisnica z vykonanej domovej prehliadky s fotodokumentáciou, zápisnica o vydaní veci, správa o\n\n\tpovesti z miesta bydliska, výpisy z ústrednej evidencie priestupkov, odpis registra trestov u obžalovaného\n\n\ta ostatný spisový materiál.\n\n\n\n\tZnalecký posudok z odboru elektrotechniky s prílohami č. 20/2016 obsahuje obdobné skutočnosti,\n\n\tako vyplývajú z výsluchu znalca Ing. Vladimíra Adámika na hlavnom pojednávaní. Z pripojenej\n\n\tfotodokumentácie, ktorá je súčasťou znaleckého posudku je zrejmé, že značný počet súborov\n\n\tzaistených na pevnom disku notebooku zn. asus, mobilného telefónu iPhone 6 a usb kľúča Kingston\n\n\tdata traveller majú charakter detskej pornografie, nakoľko zachytávajú deti, resp. zjavne maloleté osoby\n\n\trôzneho pohlavia pri pohlavnom styku, orálnom sexe a iných sexuálnych praktikách, a zobrazených\n\n\tobnažených pohlavných orgánov detí, pričom o erotickej povahe týchto digitálnych snímok nemal súd\n\n\takúkoľvek pochybnosť.\n\n\n\n\tZnalecký posudok z odboru zdravotníctvo a farmácia, odvetvie psychiatria s prílohami, č. 97/2017 k\n\n\tduševnému stavu obžalovaného v relevantnej časti konštatuje neexistenciu duševnej choroby v zmysle\n\n\tchoromyseľnosti u obžalovaného, zo strany znalca je konštatované vyhýbanie sa elektrofyziologickému\n\n\tPPG vyšetreniu ( o ktoré obžalovaný napriek námietkam nemal záujem ani pri priamej výzve na\n\n\thlavnom pojednávaní zo strany súdu). Obžalovaný sa v rámci znaleckého posudzovania označuje\n\n\tza heterosexuálne a primerane vekovo orientovanú osobu. Z týchto dôvodov znalec nebol schopný\n\n\tjednoznačne upresniť jeho sexuálnu orientáciu, prípadne sex. poruchu a jej prípadný dosah na konanie\n\n\tobžalovaného. Znalec na druhú stranu konštatuje zachovanie ovládacích a rozpoznávacích schopností u\n\n\tobžalovaného v plnom rozsahu ako aj schopnosť chápať trestné konanie. Vzhľadom na neuskutočnenie\n\n\tPPG vyšetrenia pre nespoluprácu obžalovaného nebol znalec schopný vyhodnotiť potrebu akéhokoľvek\n\n\tochranného liečenia.\n\n\n\n\tZ úradného prekladu správy národného centra pre nezvestné a zneužívané deti ( USA) - správy\n\n\tcybertipline č. 6706276 vyplýva, že zo strany poskytovateľa internetových služieb - spoločnosti Google\n\n\tso sídlom v USA bolo pri jeho automatizovanej činnosti zistené, že používateľom ich služby vedeným\n\n\tpod e-mailovou adresou tomino.duckymail.com a mobilným číslom +XXXXXXXXXXXX boli na servery\n\n\tspoločnosti nahrané za účelom priloženia k e-mailu dva samostatné súbory nesúce znaky detskej\n\n\tpornografie vo forme zobrazenia maloletých osôb predpubertálneho veku vo forme sexuálneho aktu\n\n\ta ako aj s prvkami lascívneho vystavovania. Súbory boli odoslané na servery spoločnosti pomocou\n\n\tposkytovateľa internetových služieb Slovak Telecom z lokality Bánovce nad Bebravou bližšia lokalizácia\n\n\tbola udaná GPS súradnicami XX.XXXXXX/XX.XXXX. Zo správy taktiež vyplýva, že tieto súbory možno\n\n\tboli, alebo neboli odoslané.\n\n\n\n\tZo zápisnice o vykonaní domovej prehliadky a priloženej fotodokumentácie vyplýva, že spôsobom\n\n\tsúladným so zákonom v detskej izbe bytu č. 13 nachádzajúceho sa v F. na ulici Q. XXX/X boli zaistené\n\n\tidentické veci, ktoré následne boli podrobené znaleckému skúmaniu z odvetvia elektrotechniky.\n\n\n\n\tZo zápisnice o vydaní veci vyplýva, že osobou U. D. bola dobrovoľne vydaná vec mobilný telefón\n\n\tiPhone 5, ktorá je identická s vecou, ktorá bola následne podrobená znaleckému skúmaniu z odvetvia\n\n\telektrotechniky.\n\n\n\n\n\n\tZo správ k osobe obžalovaného a odpisu registra trestov u jeho osoby vyplýva, že tento doposiaľ nebol\n\n\tuznaný za vinného zo spáchania trestného činu a v mieste trvalého bydliska bližšie hodnotený nebol,\n\n\tavšak z výpisu ústrednej evidencie priestupkov vyplýva v období od 27.12.2014 postihnutie 5 krát za\n\n\tpriestupky prevažne na úseku cestnej dopravy.\n\n\tV časti bodu 1 obžaloby sa obžalovanému kládlo za vinu, že mal dňa 30.09.2015 z emailovej adresy\n\n\ta@b.c poslať v Bánovciach nad Bebravou z mobilného telefónu Apple iPhone 5 dva digitálne obrazové\n\n\tsúbory obsahujúce zobrazenie dospelého muža s dieťaťom ženského pohlavia pri iných sexuálnych\n\n\tpraktikách, ako je pohlavný styk smerujúci k vyvolaniu sexuálneho uspokojenia osoby. Súd považoval\n\n\tza zjavné, že identifikované snímky mali charakter detskej pornografie. Obžalovaný nespochybňoval,\n\n\tže v prípade uvedenej e-mailovej adresy sa jedná o ním zriadené konto, pričom nespochybňoval ani\n\n\tvlastníctvo zariadenia iPhone 5 v čase skutku a telefónneho čísla priradeného z emailovej adrese.\n\n\tObžalovaný na druhú stranu pri výpovedi popieral, že sa nachádzal v čase skutku na mieste skutku,\n\n\tresp. čo i len v jeho blízkosti. Poukazoval na skutočnosť, že umožňoval disponovať mobilným telefónom\n\n\taj jeho kamarátom, ak mali vybitú batériu a pod. Taktiež uviedol, že sa domnieva, že jeho e-mailová\n\n\tschránka bola \" heknutá\", t.j. bola prelomená jej ochrana heslom a uvedené súbory mohla odoslať iná\n\n\tosoba. Obžalovaný taktiež uviedol, že pri jeho výsluchu ako svedka mu boli predložené iné fotografie,\n\n\tako tie, ktoré sú predmetom skutku a ktoré zobrazovali podľa neho už dospelé osoby, a takéto fotky\n\n\tpreposielal iným osobám. Súd výpovedi obžalovaného však neuveril pre jej vnútorné rozpory, ako aj\n\n\tpre nesúlad s ostatnými vykonanými dôkazmi. Jednak je nelogické reálne predpokladať, že by osoba,\n\n\tktorá tvrdí, že v období skutku sa nenachádzala v oblasti centra mesta Bánovce nad Bebravou ( aj\n\n\tkeď GPS súradnice zaznamenané pri odosielaní súborov nie sú presným identifikátorom polohy, ale iba\n\n\tpribližným, sú napriek tomu jednoznačne aj s poukazom na závery znaleckého dokazovania dostatočné\n\n\tna konštatovanie, že k skutku došlo v oblasti mesta Bánovce nad Bebravou pri pohostinstve Wood pub)\n\n\tposkytla inej osobe svoj mobilný telefón aby táto išla s ním ( bez vymenenia sim karty) na miesto skutku\n\n\ta táto v uvedenom čase jednak tieto snímky sama na uvedené požičané zariadenie vložila ( keďže\n\n\tobžalovaný aj túto časť popieral) a následne sa pokúšala aj ďalej z tohto zariadenia ju inej osobe odoslať.\n\n\tTaktiež aj v prípade akceptovania, že identické snímky majúce charakter detskej pornografie boli na\n\n\tzariadenie iphone 6 prenesené v rámci použitia služby icloud je zrejmé, že týmto spôsobom nemožno\n\n\tvysvetliť ako sa prvotne fotografie dostali na pôvodné zariadenie. Z pohľadu obrany obžalovaného,\n\n\tže jeho zariadenie, prípadne jeho e-mailový účet mal prelomenú elektronickú ochranu inou osobou\n\n\t(\"heknutý\"), súd poukazuje na skutočnosť, že táto by spôsobila jednak značný počet neúspešných\n\n\tpokusov prihlásenia pri elektronickom zisťovaní hesla a následne prihlásenie zariadenia z inej IP adresy\n\n\ta veľkou pravdepodobnosťou aj iného internetového providera (nie mobilný internet), preto ani tejto\n\n\tverzii súd vzhľadom na výpis pripojení neuveril. Súd taktiež poukazuje na skutočnosť, že vzhľadom\n\n\tna automatické nastavenie prihlásenia do zariadenia a e-mailového účtu obžalovaného uvádzané v\n\n\tjeho výpovedi je možné vylúčiť aj odpozorovanie hesla pri sledovaní zadávania hesla obžalovaným.\n\n\tĎalším prvkom, ktorý podporne preukazuje disponovanie obžalovaného s detskou pornografiou je\n\n\tskutočnosť, že snímky obdobného charakteru sa našli aj na iných zariadeniach v jeho dispozícii a\n\n\taj keď s niektorými z týchto mohli disponovať aj iné osoby za jedinú osobu, ktorá mala v podstate\n\n\tneobmedzený prístup ku každému z týchto zariadení možno považovať výlučne osobu obžalovaného.\n\n\tZ pohľadu zavinenia súd mal konanie páchateľa za úmyselné, keďže pripojenie prílohy k elektronickej\n\n\tpošte vyžaduje priamu voľbu súborov, ktoré chce páchateľ pripojiť, čím páchateľ sám svojim vedomým\n\n\tkonaním vybral na odoslanie elektronickou formou súbory majúce povahu práve detskej pornografie.\n\n\tVzhľadom na poznatky vyplývajúce zo správy cybertipline č. 6706276 je však zrejmé, že nie je možné\n\n\tkonštatovať, či súbory boli skutočne reálne odoslané, aj keď sa obžalovaný o uvedené snažil ich\n\n\tpripojením formou prílohy k elektronickej pošte. Obžalovaný sa tak dopustil iba konania bezprostredne\n\n\tsmerujúceho k dokonaniu trestného činu a v úmysle spáchať trestný čin, keďže napriek vykonanému\n\n\tdokazovaniu zostali pochybnosti, či skutočne aj došlo k dokonaniu trestného činu reálnym doručením\n\n\tsprávy s prílohami do dispozičnej sféry inej osoby, t.j. dokonania rozširovania detskej pornografie.\n\n\tV časti skutku 2, kde obžalovaný taktiež popieral svoju vinu a v zmysle jeho obrany sa detské\n\n\tpornografické snímky dostali na jeho zariadenia ( nakoľko obžalovaný potvrdil, že sa jedná o veci\n\n\tv jeho vlastníctve) umožnením disponovať s týmito zariadeniami iným osobám, kde poukazoval na\n\n\tskutočnosť, že aj keď usb kľúč zn. Kingston a notebook zn. Asus boli v \"jeho\" izbe, jedná sa o\n\n\tdvojizbový byt, pričom rodičia, ktorí v ňom prevažne bez jeho prítomnosti bývajú možno prespávajú\n\n\taj v jeho izbe, prípadne sa k zariadeniam mohol dostať niekto zo známych jeho rodičov pri návšteve.\n\n\tSúd tejto verzii neuveril. Jednak je v rozpore so základnou logikou aby rodinní známi navštívili rodičov\n\n\tobžalovaného a súčasťou takejto návštevy nielen umiestnili značný počet detských pornografických\n\n\tsnímkov do ľahko dostupného adresára ( adresár umiestnený priamo na \" ploche\" počítača), ale dokonca\n\n\tosobitne tieto nahrávali aj do ďalšieho samostatného úložného zariadenia - usb kľúča zn. Kingston.\n\n\tObdobne aj u rodičov obžalovaného je neuveriteľné, že by títo mali snímky takéhoto charakteru ukladať\n\n\tuž v roku 2014, a to v značnej početnosti či už súborov, ale aj početnosti jednotlivých dní, kedy\n\n\tboli takéto snímky na pevný disk počítača ukladané a to na ľahko dostupné miesto v počítači, bez\n\n\ttoho, aby si to vlastník počítača - obžalovaný všimol, pričom takéto konanie samo o sebe napĺňa\n\n\tznaky prechovávania detskej pornografie. S poukazom však na skutočnosť, že snímky charakteru\n\n\tdetskej pornografie sa nachádzali aj na iných zariadeniach vo vlastníctve obžalovaného bol súd bez\n\n\takýchkoľvek pochybností presvedčený, že práve obžalovaný bol osobou, ktorá snímky s charakterom\n\n\tdetskej pornografie na zariadenia pri ich zadovážení umiestnila a toto zadovažovanie sa uskutočňovalo\n\n\tjednoznačne aj v období, keď už obžalovaný nebol osobou mladistvou, t.j. po 24.9.2014. Vzhľadom na\n\n\tpočetnosť snímok, početnosť jednotlivých samostatných období, kedy k ukladaniu snímok došlo, ako aj\n\n\tukladanie snímok v prevažnej miere do identického adresára zjavne preukazuje uvedomelú a cielenú\n\n\tčinnosť obžalovaného preukazujúcu priamy úmysel dopustiť sa zásahu do záujmu chráneného trestným\n\n\tzákonom na nerušenom a mravnom vývoji detí a ochrane pred zadovažovaním a prechovávaním detskej\n\n\tpornografie.\n\n\n\n\n\n\tSúd preto mal za preukázané, že obžalovaný spáchal skutky 1 a 2 v takom rozsahu ako je to uvedené\n\n\tv príslušnej výrokovej časti tohto rozhodnutia. Súd preto uznal obžalovaného za vinného zo spáchania\n\n\tprečinu rozširovania detskej pornografie podľa § 369 ods. 1 Tr. zákona v štádiu pokusu podľa §\n\n\t14 ods. 1 Tr. zákona, vzhľadom na pochybnosti týkajúce sa dokonania trestného činu a v bode 2\n\n\tobžaloby obžalovaného za vinného zo spáchania prechovávania detskej pornografie a účasť na detskom\n\n\tpornografickom predstavení podľa § 370 ods. 1 Tr. zákona.\n\n\n\n\tPo zvážení všetkých rozhodných skutočností dôležitých pre určenie druhu a výmery trestu, súd prihliadal\n\n\tna spôsob spáchania trestnej činnosti, jej následok, zavinenie, pohnútku páchateľa, ako aj na prevahu\n\n\tpriťažujúcich okolností. Súd je toho názoru, že v danom prípade existovala na strane obžalovaného iba\n\n\tjedna priťažujúca okolnosť vo forme spáchania viacerých trestných činov (§ 37 písm. h) Tr. zákona).\n\n\tSúd následne v súlade s pravidlom uvedeným v ust. § 41 ods. 1 Tr. zákona ukladal úhrnný trest, podľa\n\n\ttrestnej sadzby za najprísnejšie posudzovaný trestný čin, ktorej dolnú hranicu upravoval jej zvýšením\n\n\to 1/3 ( § 38 ods. 4) vzhľadom na prevahu priťažujúcich okolností. V danom prípade najprísnejšie\n\n\ttrestným činom bol prečin rozširovania detskej pornografie podľa § 369 ods. 1 Tr. zákona, kde základnou\n\n\tzákonnou trestnou sadzbou je sadzba 1 - 5 rokov. Súd následne túto upravoval v súlade s ust. §\n\n\t38 ods. 4 Tr. zákona zvýšením dolnej hranice trestnej sadzby o jednu tretinu na 2 roky 4 mesiace\n\n\t- 5 rokov. Berúc do úvahy všetky rozhodujúce skutočnosti dôležité pre určenie druhu a výmeru\n\n\ttrestu, vzhľadom na spôsob spáchania trestnej činnosti, početnosť zásahov do jednotlivých zákonom\n\n\tchránených záujmov, zavinenie obžalovaného, ale na druhú stranu s prihliadnutím aj na trestnoprávnu\n\n\tbezúhonnosť obžalovaného, a súčasné ukladanie psychoterapie, ktorá taktiež prispeje, resp. by mala\n\n\tprispieť k odstráneniu nebezpečnosti opakovania obdobného konania zo strany obžalovaného, mal\n\n\tsúd za to, že je možné obžalovanému uložiť trest pri dolnej hranici upravenej trestnej sadzby a to vo\n\n\tvýmere 30 mesiacov. Súd bol toho názoru, že za takýchto okolností nie je nevyhnutné aby uložený\n\n\ttrest bol spojený s jeho priamym výkonom, práve naopak podmienečný odklad výkonu trestu spojený\n\n\ts probačným dohľadom nad správaním obvineného a súčasnej povinnosti podrobiť sa psychoterapii\n\n\tv skúšobnej dobe stanovenej v rozsahu troch rokov hrozbou premeny trestu, zabezpečí naplnenie\n\n\tnápravného a prevenčného účelu trestu. Súd taktiež považoval za potrebné uložiť obžalovanému trest\n\n\tprepadnutia vecí a to notebooku zn. Asus, telefónu \"Apple iPhone 6\" a USB kľúča zn. Kingston, ktoré\n\n\tjednak všetky boli použité pri páchaní trestnej činnosti vzhľadom na v nich zistený detskopornografický\n\n\tobsah a boli jednoznačne vo vlastníctve obžalovaného. Pri mobilnom telefóne zn. Apple, model A1429 s\n\n\tIMEI číslom XXXXXXXXXXXXXXX komerčné označenie \"Apple iPhone 5\" použitom pri skutku č.1, súd\n\n\tna rozdiel od trestného rozkazu dospel k názoru, že nie je na mieste uložiť trest prepadnutia veci aj voči\n\n\ttomuto predmetu. Vychádzal pritom z obsahu spisu, kde v prvotnej výpovedi sám obžalovaný uviedol,\n\n\tže tento mobilný telefón dal priateľke U. D., táto osoba predmetnú vec aj dobrovoľne vydávala v rámci\n\n\ttrestného konania. Z výpovede taktiež vyplýva, že uvedenú vec jej dal na Vianoce v roku 2015 ( ako\n\n\tvianočný darček), čo je zhodné so zisteniami konštatovanými v znaleckom posudku, z ktorých vyplýva\n\n\tobnovenie továrenských nastavení, kompletné vymazanie uložených dát ( včítane akýchkoľvek stôp po\n\n\tnelegálnom obsahu) a zmena užívateľa na osobu označenú U. ku dňu 24.12.2015. Tieto skutočnosti\n\n\tviedli súd ku konštatovaniu, že odo dňa 24.12.2015 je na mieste považovať za vlastníka veci U. D. a nie\n\n\tje teda vecou vo vlastníctve obžalovaného, ktorú by bolo možné postihnúť trestom prepadnutia veci.\n\n\n\n\tPoučenie:\n\n\n\n\n\n\tProti tomuto rozsudku je možné podať odvolanie do 15 dní od oznámenia rozsudku cestou podpísaného\n\n\tsúdu na Krajský súd v Trenčíne. Oznámením rozsudku je jeho vyhlásenie v prítomnosti toho, komu treba\n\n\trozsudok doručiť. Ak sa rozsudok vyhlásil v neprítomnosti takejto osoby, oznámením je až doručenie\n\n\trozsudku. ( podľa § 309 ods. 1 Tr. poriadku).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}