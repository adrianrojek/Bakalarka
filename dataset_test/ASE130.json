{"sud_guid": "", "sud_typ": "", "sud_nazov": "Okresný súd Považská Bystrica", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "8C/263/2015", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Považská Bystrica\n\nSpisová značka:                      8C/263/2015\n\nIdentifikačné číslo súdneho spisu:   3715207815\n\nDátum vydania rozhodnutia:           09. 03. 2016\n\nMeno a priezvisko sudcu, VSÚ:        JUDr. Anna Irikovská\n\nECLI:                                ECLI:SK:OSPB:2016:3715207815.4\n\n\n\n\n\n\tRozhodnutie\n\n\n\n\tOkresný súd Považská Bystrica sudkyňa JUDr. Anna Irikovská v právnej veci navrhovateľa: Friendly\n\n\tFinance Slovakia s.r.o., IČO: 47243368, Hlavná 104, 040 01 Košice, právne zastúpený Mgr. Henrich\n\n\tSchindler, advokát , Advokátska kancelária so sídlom Janka Kráľa 7, 974 01 Banská Bystrica proti\n\n\todporcovi: V. X., K.. XX.X.XXXX, R. XXXX/X, XXX XX V., o zaplatenie 295,94 € s príslušenstvom, takto\n\n\n\n\trozhodol:\n\n\n\n\n\n\tOdporca je p o v i n n ý zaplatiť navrhovateľovi 230,94 eur s 5,25 % úrokom z omeškania ročne\n\n\tzo sumy 300,94 Eur od 8. 3. 2014 do 17. 9. 2014 a zo sumy 230,94 Eur od 18. 9. 2014 do zaplatenia\n\n\ta súd povoľuje odporcovi uvedenú sumu splácať mesačne po 50,- eur, ktoré je povinný poukazovať na\n\n\túčet navrhovateľa počnúc mesiacom nasledujúcim po právoplatnosti tohto rozsudku vždy do 20. dňa v\n\n\ttom ktorom mesiaci, až do úplného vyrovnania dlhu s tým, že omeškanie s plnením jednej splátky má\n\n\tza následok zročnosť celého plnenia.\n\n\n\n\tVo zvyšku súd návrh zamieta.\n\n\n\n\tOdporca je p o v i n n ý nahradiť navrhovateľovi trovy konania vo výške 9,80 € trovy právneho\n\n\tzastúpenia vo výške 42,51 € k rukám právneho zástupcu navrhovateľa do 3 dní od právoplatnosti\n\n\trozsudku.\n\n\n\n\n\n\todôvodnenie:\n\n\n\n\n\n\tNavrhovateľ sa podaným návrhom proti odporcovi domáhal zaplatenia sumy 295,94 € s úrokom z\n\n\tomeškania 5,25 % ročne zo sumy 300,94 € od 8.03.2014 do 17.09.2014 a zo sumy 230,94 € od\n\n\t18.09.2014 do zaplatenia. Svoj návrh odôvodnil tým, že dňa 17.02.2014 uzatvoril rámcovú zmluvu o\n\n\tposkytnutí spotrebiteľského úveru, iného úveru a pôžičky (ďalej len rámcová zmluva) a zároveň zmluvu\n\n\to poskytnutí spotrebiteľského úveru (ďalej len zmluva), tým, že odporca prijal návrh rámcovej zmluvy\n\n\ta zmluvy zo strany navrhovateľa, na základe čoho mu navrhovateľ poskytol krátkodobý bezúčelový\n\n\tbezúročný úver vo výške istiny 250,- €. Odporca sa zaviazal vrátiť navrhovateľovi celkom sumu 300,94\n\n\t€, čo tvorí súčet istiny a celkových nákladov za poskytnutie úveru vyjadrených pevnou sumou vo výške\n\n\t50,94 €. Nakoľko odporca nevrátil dlžnú sumu včas, vznikol navrhovateľovi nárok na úrok z omeškania.\n\n\tVzhľadom k tomu, že bol odporca v omeškaní, ho navrhovateľ vyzval písomnými výzvami, aby zaplatil\n\n\tsvoj záväzok. V zmysle čl. IV bod 5 rámcovej zmluvy si navrhovateľ voči odporcovi uplatňuje náhradu\n\n\tskutočne vynaložených nákladov vo výške 65,- €, pričom odporca bol pred uzavretím zmlúv o výške\n\n\tpoplatkov riadne poučený.\n\n\n\n\tSúd vo veci rozhodol platobným rozkazom č.k. 8C/263/2015-20 zo dňa 19.08.2015, ktorým vyhovel\n\n\tnávrhu v celom rozsahu, tento nebolo možné odporcovi doručiť z dôvodu, že sa zdržiava v zahraničí.\n\n\n\n\tOdporca sa k podanému návrhu písomne nevyjadril.\n\n\tSúd vec prejednal na pojednávaní dňa 9.03.2013 v neprítomnosti navrhovateľa a za prítomnosti odporcu,\n\n\tvykonal dokazovanie výsluchom odporcu a oboznámením návrhu na začatie konania, rámcovej zmluvy,\n\n\tzmluvy, výpisu z účtu navrhovateľa, upomienok ako aj ďalších listinných dôkazov a zistil nasledovný\n\n\tskutkový stav:\n\n\n\n\tDňa 17.02.2014 uzavrel odporca s navrhovateľom rámcovú zmluvu, ktorá rámcovo upravovala práva\n\n\ta povinnosti zmluvných strán bližšie upravené v zmluve. V tejto zmluve je odporca označený svojim\n\n\tmenom, priezviskom, no najmä jeho IP adresou - 62.197.220.34. Ako prihlasovacie meno odporcu bola\n\n\tuvedená jeho emailová adresa - jonek000(at)gmail.com.\n\n\n\n\tPodľa čl. IV bodu 5 rámcovej zmluvy v prípade omeškania klienta so splátkami úveru je klient povinný\n\n\tzaplatiť veriteľovi skutočne vynaložené náklady spojené s ich vymáhaním. Konkrétne sa jedná o\n\n\tpersonálne náklady, náklady na prevádzku kancelárie, náklady na telefonické výzvy, SMS, emailové\n\n\tsprávy, písomné výzvy, ako aj ďalšie náklady vynaložené veriteľom z dôvodu omeškania klienta. Tieto\n\n\tnáklady sú vyrátané nasledovne: a) spracovanie a urgencie pri omeškaní s úhradou úveru vrátane\n\n\tvypracovania 1. upomienky - 15,- €, b) spracovanie a urgencie pri omeškaní s úhradou úveru vrátane\n\n\tvypracovania 2. upomienky - ďalších 10,- €, c) spracovanie a urgencie pri omeškaní s úhradou úveru\n\n\tvrátane vypracovania 3. upomienky - ďalších 10,- €, d) spracovanie a urgencie pri omeškaní s úhradou\n\n\túveru vrátane vypracovania 4 a prípravy prípadu na predanie externej inkasnej spoločnosti - ďalších\n\n\t30,- €.\n\n\n\n\tToho istého dňa uzavreli účastníci zmluvu o úvere. Na základe tejto zmluvy poskytol navrhovateľ\n\n\todporcovi úver vo výške 250,- €, ktorý sa odporca zaviazal splatiť do 7.03.2014. Odporca sa zaviazal\n\n\tzaplatiť aj poplatok vo výške 50,94 €, teda celkom sa zaviazal vrátiť 300,94 €. Aj na tejto zmluve je\n\n\tuvedené meno a priezvisko odporcu, jeho IP adresa a mailová adresa.\n\n\n\n\tPodľa výpisu z účtu navrhovateľa, tento dňa 21.02.2014 vyplatil 250,- € na účet odporcu.\n\n\n\n\tNavrhovateľ vyzval odporcu na zaplatenie dlžnej sumy dňa 14.03.2014, 28.03.2014, 21.03.2014 a\n\n\t7.04.2014.\n\n\n\n\n\n\tNa pojednávaní dňa 9.03.2016 uznal odporca svoj dlh okrem nákladov vo výške 65,- €. V posledných\n\n\t5-6 mesiacov bol nezamestnaný, nedávno si našiel novú robotu, má viac dlhov, preto žiada, aby mohol\n\n\tdlh splniť v splátkach.\n\n\n\n\tPodľa § 1 ods. 3 písm. l) zákona o spotrebiteľských úveroch spotrebiteľským úverom nie sú: úver, ktorý\n\n\tsa musí splatiť v lehote nepresahujúcej tri mesiace.\n\n\n\n\tPodľa § 497 Obchodného zákonníka zmluvou o úvere sa zaväzuje veriteľ, že na požiadanie dlžníka\n\n\tposkytne v jeho prospech peňažné prostriedky do určitej sumy, a dlžník sa zaväzuje poskytnuté peňažné\n\n\tprostriedky vrátiť a zaplatiť úroky.\n\n\n\n\tPodľa § 121 ods. 3 Občianskeho zákonníka príslušenstvom pohľadávky sú úroky, úroky z omeškania,\n\n\tpoplatok z omeškania a náklady spojené s jej uplatnením.\n\n\n\n\tZ vykonaného dokazovania má súd za preukázané, že medzi účastníkmi konania vznikol záväzkový\n\n\tzmluvný vzťah, predmetom ktorého bola povinnosť navrhovateľa vyplatiť odporcovi sumu 250,- €, pričom\n\n\todporca mal navrhovateľovi vrátiť celkom sumu 300,94 € v lehote 14 dní od uzavretia zmluvy. Uvedený\n\n\tzmluvný vzťah považoval súd za zmluvu o úvere. Vzhľadom na lehotu splatnosti úveru nemožno na\n\n\ttento zmluvný vzťah aplikovať zákon o spotrebiteľských úveroch.\n\n\n\n\tZ vykonaného dokazovania ďalej vyplýva, že hoci si navrhovateľ svoje zmluvné povinnosti splnil a istinu\n\n\túveru vyplatil na účet odporcu, odporca si svoje zmluvné povinnosti nesplnil a navrhovateľovi vrátil len\n\n\t70,- € dňa 17.09.2014.Tu súd podotýka, že je povinnosťou odporcu preukázať, že zaplatil viac ako\n\n\tnavrhovateľ, lebo navrhovateľ nemôže preukázať, že mu odporca nezaplatil. Vzhľadom na uvedené súd\n\n\tuložil odporcovi, aby zaplatil navrhovateľovi sumu 230,94 €.\n\n\tČo sa týka uplatnenej náhrady vynaložených nákladov na vymáhanie jeho nároku vo výške 65,- € ,\n\n\tsúd je toho názoru , že tieto náklady sú navrhovateľ nepreukázal , pretože nepreložil dôkazy, ktoré\n\n\tby preukazovali , či boli reálne odoslané, resp. či boli odoslané poštou alebo len elektronicky. Tiež\n\n\tsa súdu javia neúmerné žalovanej sume (26 % vyplatenej istiny), navyše vyhotovenie predmetných\n\n\tupomienok spočívalo len vo vytlačení vopred pripravených tlačív, a teda súd pochybuje, že by tieto\n\n\tnáklady dosahovali uplatnenú výšku. Vzhľadom na uvedené ich súd nepriznal a v tejto časti návrh\n\n\tzamietol.\n\n\n\n\n\n\tPredmetom uplatneného nároku boli aj úroky z omeškania. Je nesporné, že odporca sa dostal do\n\n\tomeškania 8.03.2014, čo bol deň nasledujúci po dni splatnosti úveru, čo nerozporoval ani odporca,\n\n\tktorý uznal nárok navrhovateľa (okrem sumy 65, €) vrátane úrokov, preto súd priznal uplatnený úrok\n\n\tz omeškania vo výške 5,25 % , ale len zo sumy, ktorú súd priznal ako dôvodne uplatnenú. Ku dňu\n\n\t8.03.2014 bol odporca v omeškaní s uhradením sumy 300,94 €, po čiastočnej úhrade je od 18.09.2014\n\n\todporca v omeškaní len so sumou 230,94 €, lebo v predchádzajúci deň uhradil sumu 70,- €.\n\n\n\n\tPodľa § 160 ods. 1 O.s.p. Ak súd uložil v rozsudku povinnosť, je potrebné ju splniť do troch dní od\n\n\tprávoplatnosti rozsudku; súd môže určiť dlhšiu lehotu. Súd môže určiť, že peňažné plnenie sa môže\n\n\tvykonať aj v splátkach, ktorých výšku a podmienky zročnosti určí, a to aj tak, že omeškanie s plnením\n\n\tjednej splátky má za následok zročnosť celého plnenia.\n\n\n\n\tVzhľadom na príjmové a majetkové pomery odporcu súd mu umožnil, aby svoj dlh splácal v splátkach\n\n\tpo 50,- € mesačne, pričom omeškanie sa s úhradou čo i len jedinej splátky, bude mať za následok\n\n\tzosplatnenie celého dlhu.\n\n\n\n\tPodľa § 142 ods. 2 O.s.p. Ak mal účastník vo veci úspech len čiastočný, súd náhradu trov pomerne\n\n\trozdelí, prípadne vysloví, že žiadny z účastníkov nemá na náhradu trov právo.\n\n\n\n\tNavrhovateľ si v konaní uplatnil 295,94 € a súd mu vyhovel čo do sumy 230,94 € a čo do sumy 65,- €\n\n\tnávrh zamietol. Navrhovateľ mal úspech v 78 % predmetu konania, odporca v 22 % predmetu konania.\n\n\tTo znamená, že navrhovateľ mal čistý úspech 56 %, a teda mu patrí náhrada 56 % trov konania.\n\n\n\n\tNavrhovateľ si uplatnil náhradu trov konania titulom zaplateného súdneho poplatku vo výške 17,50 €\n\n\ta trov právneho zastúpenia 75,91 €, ktoré pozostávali z odmeny za 2 úkony právnej služby (príprava\n\n\ta prevzatie právneho zastúpenia, písomné podanie na súd - návrh na začatie konania) á 23,24 € a\n\n\tpaušálnej náhrady hotových výdavkov za uvedené 2 úkony á 8,39 €, pričom právnemu zástupcovi\n\n\tnavrhovateľa patrí aj náhrada DPH z tejto sumy, pretože je platcom DPH.\n\n\n\n\tVzhľadom k tomu, že navrhovateľ mal v konaní úspech len v rozsahu 56 %, patrí mu len pomerná časť\n\n\tvzniknutých trov konania - 9,80 € titulom zaplateného súdneho poplatku a 42,51 € titulom trov právneho\n\n\tzastúpenia.\n\n\n\n\n\n\tPoučenie:\n\n\n\n\n\n\tProti tomuto rozhodnutiu je prípustné odvolanie v lehote 15 dní odo dňa jeho doručenia cestou tunajšieho\n\n\tsúdu na Krajský súd do Trenčína, písomne v dvoch vyhotoveniach.\n\n\n\n\tZ odvolania musí byť zjavné, ktorému súdu je určené, kto ho robí, ktorej veci sa týka a čo sleduje, musí\n\n\tbyť uvedené proti ktorému rozhodnutiu smeruje, a v akom rozsahu sa napáda, v čom sa toto rozhodnutie\n\n\talebo postup súdu považuje za nesprávny a čoho sa odvolateľ domáha a musí byť podpísané a\n\n\tdatované.\n\n\n\n\n\n\tOdvolanie treba predložiť s potrebným počtom rovnopisov a príloh tak, aby jeden rovnopis zostal na súde\n\n\ta každý účastník dostal jeden rovnopis s prílohami. Ak účastník nepredloží potrebný počet rovnopisov\n\n\ta príloh, súd vyhotoví kópie na jeho trovy.\n\n\n\n\tOdvolanie proti rozsudku alebo uzneseniu, ktorým bolo rozhodnuté vo veci samej, možno zdôvodniť\n\n\tlen tým, že: a/ v konaní došlo k vadám uvedeným v § 221 ods. 1, za b/ konanie má inú vadu, ktorá\n\n\tmohla mať za následok nesprávne rozhodnutie vo veci, c/ súd prvého stupňa neúplne zistil skutkový\n\n\tstav veci, pretože nevykonal navrhnuté dôkazy, potrebné na zistenie rozhodujúcich skutočností, d/ súd\n\n\tprvého stupňa dospel na základe vykonaných dôkazov k nesprávnym skutkovým zisteniam, e/ doteraz\n\n\tzistený skutkový stav neobstojí, pretože sú tu ďalšie skutočnosti alebo iné dôkazy, ktoré doteraz neboli\n\n\tuplatnené /§205a/, f/ rozhodnutie súdu vychádza z nesprávneho právneho posúdenia veci.\n\n\n\n\tAk povinný dobrovoľne nesplní, čo mu ukladá vykonateľné rozhodnutie, oprávnený môže podať návrh\n\n\tna vykonanie exekúcie podľa osobitného predpisu.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}