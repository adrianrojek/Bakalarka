{"sud_guid": "", "sud_typ": "", "sud_nazov": "Okresný súd Stará Ľubovňa", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "8T/4/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Stará Ľubovňa\n\nSpisová značka:                      8T/4/2018\n\nIdentifikačné číslo súdneho spisu:   8518010080\n\nDátum vydania rozhodnutia:           24. 10. 2018\n\nMeno a priezvisko sudcu, VSÚ:        Mgr. Vladimír Gurka\n\nECLI:                                ECLI:SK:OSSL:2018:8518010080.2\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Stará Ľubovňa, v senáte zloženom z predsedu senátu Mgr. Vladimíra Gurku a prísediacich\n\n\tsudcov Márie Malisovej a Ing. Vilhelma Oravca, CSc. na hlavnom pojednávaní dňa 24.10.2018 v Starej\n\n\tĽubovni v trestnej veci proti obž. U. P. pre zločin úverového podvodu podľa § 222 ods. 1, ods. 3 písm.\n\n\ta/, písm. c/ Trestného zákona s poukazom na ustanovenie § 138 písm. j/ Trestného zákona takto\n\n\n\n\trozhodol:\n\n\n\n\n\n\tObžalovaný U. P., nar. XX.X.XXXX v R. V., trvale bytom H. XXXX/XX, R. V.\n\n\n\n\tje vinný,že\n\n\n\n\t- zneužijúc osobné údaje G. Z., nar. XX.X.XXXX, trvale bytom O. Z. XX, okres K., prostredníctvom\n\n\twebového portálu www.finzo.sk. z počítačového zariadenia v meste Stará Ľubovňa, ktorému bola\n\n\tpridelená IP adresa XXX.XX.XX.XX uzatvoril prostredníctvom spoločnosti Finzo OU, zastúpenie v SR,\n\n\tBajkalská 5/C, Bratislava dňa 1.7.2016 úverovú zmluvu č. R na základe ktorej celkovo 9 veriteľov\n\n\t(ďalej len „veritelia\") poskytlo úver v celkovej výške 300,- eur, ktorá mu bola zaslaná na bankový\n\n\túčet R XXXX XXXX XXXX XXXX XXXX, pričom veriteľom neuhradil ani jednu splátku a už v čase\n\n\tuzatvárania úveru mal v úmysle ho nesplácať, čím veriteľov uviedol do omylu týkajúceho sa identity\n\n\tklienta, splnenia podmienok na jeho poskytnutie a splácanie, čím veriteľom, ktorých právnym nástupcom\n\n\tsa stala spoločnosť De vries Justitia s.r.o. spôsobil škodu v celkovej výške 300,- eur,\n\n\n\n\t- zneužijúc osobné údaje E. V., nar. X.X.XXXX, trvale bytom Y., H. XX, okres K., prostredníctvom\n\n\twebového portálu www.finzo.sk. z počítačového zariadenia v meste Stará Ľubovňa, ktorému bola\n\n\tpridelená IP adresa XXX.XX.XXX.XXX uzatvoril prostredníctvom spoločnosti Finzo OU, zastúpenie v\n\n\tSR, Bajkalská 5/C, Bratislava dňa 6.7.2016 úverovú zmluvu č. R na základe ktorej celkovo 13 veriteľov\n\n\t(ďalej len „veritelia\") poskytlo úver celkovo vo výške 300,- eur, ktorá mu bola zaslaná na bankový účet\n\n\tv O. S. L., a.s. č. R XXXX XXXX XXXX XXXX XXXX, pričom veriteľov uviedol do omylu týkajúceho sa\n\n\tidentity klienta, splnenia podmienok na jeho poskytnutie a splácanie, čím veriteľom, ktorých právnym\n\n\tnástupcom sa stala spoločnosť De vries Justitia s.r.o., spôsobil škodu minimálne vo výške 274,50 eur,\n\n\n\n\t- zneužijúc osobné údaje E. V., nar. X.XX.XXXX, trvale bytom Y. R. XX, okres K., prostredníctvom\n\n\twebového portálu www.finzo.sk. z počítačového zariadenia v meste Stará Ľubovňa, ktorému bola\n\n\tpridelená IP adresa XXX.XX.XXX.XXX uzatvoril prostredníctvom spoločnosti Finzo OU, zastúpenie v\n\n\tSR, Bajkalská 5/C, Bratislava dňa 6.7.2016 úverovú zmluvu č. R na základe ktorej celkovo 12 veriteľov\n\n\t(ďalej len „veritelia\") poskytlo úver celkovo vo výške 200,- eur, ktorá mu bola zaslaná na bankový účet v\n\n\tJ. L. R., a.s. č. R XXXX XXXX XXXX XXXX XXXX zaslaná finančná hotovosť vo výške 179,50 eur, pričom\n\n\tveriteľov uviedol do omylu týkajúceho sa identity klienta a splnenia podmienok na jeho poskytnutie\n\n\ta splácanie, čím veriteľom, ktorých právnym nástupcom sa stala spoločnosť De vries Justitia s.r.o.,\n\n\tspôsobil škodu minimálne vo výške 179,50 eur,\n\n\n\n\t- zneužijúc osobné údaje Y. Z., nar. XX.X.XXXX, trv. bytom Y., E. XXX, okres K., bez jeho vedomia,\n\n\tprostredníctvom webového portálu www.finzo.sk, z počítačového zariadenia v meste Stará Ľubovňa,\n\n\tprostredníctvom spoločnosti Finzo OU, zastúpenie v SR, Bajkalská 5/C, Bratislava dňa 27.6.2016\n\n\túverovú zmluvu č. R na základe ktorej celkovo 7 veriteľov (ďalej len „veritelia\") poskytlo úver v\n\n\tcelkovej výške 300,- eur, ktorá mu bola zaslaná na bankový účet R XXXX XXXX XXXX XXXX XXXX,\n\n\tpričom veriteľom neuhradil ani jednu splátku a už v čase uzatvárania úveru mal v úmysle ho nesplácať,\n\n\tčím veriteľov uviedol do omylu týkajúceho sa identity klienta, splnenia podmienok na jeho poskytnutie\n\n\ta splácanie, čím veriteľom, ktorých právnym nástupcom sa stala spoločnosť De vries Justitia s.r.o.,\n\n\tspôsobil škodu v celkovej výške 300,- eur,\n\n\n\n\t- zneužijúc osobné údaje U. R., nar. XX.X.XXXX, trv. bytom J. XXXX/XXX, R. V. uzatvoril prostredníctvom\n\n\tinternetu, z počítačového zariadenia v meste Stará Ľubovňa, so spoločnosťou Consumer Finance\n\n\tHolding, a. s., Hlavné námestie 12, 060 01 Kežmarok (ďalej len „veriteľ\") nasledovné zmluvy:\n\n\t- dňa 8.9.2016 zmluvu č. XXXXXXXXXX, predmetom ktorej bolo poskytnutie viazaného spotrebiteľského\n\n\túveru na tovar od spoločnosti NAY a.s., Túhovská 15, Bratislava vo výške 1.001,70 eur, za ktorý\n\n\tneuhradil ani jednu mesačnú splátku,\n\n\t- dňa 9.9.2016 zmluvu č. XXXXXXXXXX, predmetom ktorej bolo poskytnutie viazaného spotrebiteľského\n\n\túveru na tovar od spoločnosti NAY a.s., Túhovská 15, Bratislava vo výške 1.314,-eur za ktorý neuhradil\n\n\tani jednu mesačnú splátku,\n\n\t- dňa 10.9.2016 zmluvu č. XXXXXXXXXX, predmetom ktorej bolo poskytnutie viazaného\n\n\tspotrebiteľského úveru na tovar od spoločnosti ANDREA SHOP s.r.o., Námestie A.Vámberyho 53/9,\n\n\tDunajská Streda vo výške 852,48 eur, za ktorý neuhradil ani jednu mesačnú splátku,\n\n\t- dňa 11.9.2016 zmluvu č. XXXXXXXXXX, predmetom ktorej bolo poskytnutie viazaného\n\n\tspotrebiteľského úveru na tovar od spoločnosti NAY a.s., Túhovská 15, Bratislava vo výške 1.622,60\n\n\teur, za ktorý neuhradil ani jednu mesačnú splátku,\n\n\tčím od veriteľa vylákal úvery, ktorými bol financovaný tovar od vyššie uvedených spoločností tým, že\n\n\tho uviedol do omylu v otázke splnenia podmienok na jeho poskytnutie a splácanie, čím spôsobil škodu\n\n\tveriteľovi minimálne vo výške 4.790,78 eur,\n\n\n\n\t- zneužijúc osobné údaje F. X., nar. XX.XX.XXXX, trv. bytom S. XX, okres K., uzatvoril prostredníctvom\n\n\tinternetu, z počítačového zariadenia v meste Stará Ľubovňa, so spoločnosťou Consumer Finance\n\n\tHolding, a. s., Hlavné námestie 12, 060 01 Kežmarok (ďalej len „veriteľ\") dňa 19.9.2016 zmluvu\n\n\tč. XXXXXXXXXX, predmetom ktorej bolo poskytnutie viazaného spotrebiteľského úveru na tovar od\n\n\tspoločnosti NAY a.s., Túhovská 15, Bratislava vo výške 2 662,35 eur, za ktorý neuhradil ani jednu\n\n\tmesačnú splátku, a ktorého predmetom bola kúpa elektronického tovaru, a to 2 ks Apple iPhone 6s 64 G\n\n\ta 1 ks Apple iPad Pro 12,9\", čím veriteľa uviedol do omylu v otázke identity klienta a spôsobil veriteľovi\n\n\tškodu minimálne vo výške 2.301,30 eur,\n\n\n\n\t- zneužijúc osobné údaje B. G., nar. XX.X.XXXX, trv. bytom F.-X. E., Z. XXXX/X, prostredníctvom\n\n\tpočítačového zariadenia v meste Stará Ľubovňa na webovom portáli www.alza.sk objednal rôzny\n\n\telektronický tovar na splátky a následne na webovom portáli www.cetelem.sk uzatvoril so spoločnosťou\n\n\tL. J. O. R., pobočka zahraničnej banky, F. X, L., IČO: 47 258 713 (ďalej len „veriteľ\") dňa 16.10.2016\n\n\tzmluvu o spotrebiteľskom úvere č. XXXXXXXXXXXXXXX (XXXXXXXXXXXXXX), predmetom ktorej\n\n\tbolo poskytnutie úveru vo výške 2001,97 eur na financovanie rôzneho elektronického tovaru, ktorý mu\n\n\tbol v hodnote 2224,41 eur zaslaný od spoločnosti Alza.sk s.r.o., Bottova 7, Bratislava, a za ktorý pri\n\n\tpreberaní od kuriérskej služby v Starej Ľubovni dňa 29.10.2016 zaplatil sumu 222,44 eur, pričom tovar\n\n\tďalej nijako nesplácal, čím veriteľa uviedol do omylu týkajúceho sa identity klienta a splnenia podmienok\n\n\tna jeho poskytnutie a splácanie a spôsobil škodu veriteľovi minimálne vo výške 2001,97 eur,\n\n\n\n\t- zneužijúc osobné údaje F. X., nar. XX.XX.XXXX, trv. bytom S. XX, okres K., bez jej vedomia,\n\n\tprostredníctvom počítačového zariadenia v Starej Ľubovni na webovom portáli www.alza.sk objednal\n\n\telektronický tovar - mobilné telefóny iPhone 7 128 GB Black a iPhone 7 128 GB Jet Black - na\n\n\tsplátky a následne na webovom portáli www.cetelem.sk uzatvoril so spoločnosťou L. J. J. O. R.,\n\n\tpobočka zahraničnej banky, F. X, L., IČO: 47 258 713 (ďalej len „veriteľ“), dňa 27.11.2016 zmluvu o\n\n\tspotrebiteľskom úvere č. XXXXXXXXXXXXXX - č. žiadosti XXXXXXXXXXXXXXX, predmetom ktorej\n\n\tbolo poskytnutie úveru vo výške 1.567,24 eur na financovanie uvedeného elektronického tovaru, ktorý\n\n\tmu bol v hodnote 1.741,38 eur zaslaný od spoločnosti Alza.sk s.r.o., Bottova 7, Bratislava, a za ktorý pri\n\n\tpreberaní od kuriérskej služby bola uhradená suma 174,14 eur, tovar ďalej nijako nesplácal, čím veriteľa\n\n\tuviedol do omylu týkajúceho sa identity klienta a splnenia podmienok na jeho poskytnutie a splácanie\n\n\ta spôsobil spoločnosti Alza.sk, s.r.o., Bottova 7, Bratislava, ktorej zvyšok kúpnej ceny nebol zo strany\n\n\tveriteľa zaplatený, škodu vo výške 1.567,24 eur,\n\n\n\n\tteda\n\n\n\n\n\n\tpokračujúcim konaním od iného vylákal úver tým, že ho uviedol do omylu v otázke splnenia podmienok\n\n\tna poskytnutie úveru a tak mu spôsobil väčšiu škodu a čin spáchal závažnejším spôsobom konania na\n\n\tviacerých osobách,\n\n\n\n\tčím spáchal\n\n\n\n\tpokračovací zločin úverového podvodu podľa § 222 ods. 1, ods. 3 písm. a/, písm. c/ Trestného zákona\n\n\ts poukazom na ustanovenie § 138 písm. j/ Trestného zákona.\n\n\n\n\tZa to mu súd ukladá:\n\n\n\n\tPodľa § 222 ods. 3 Trestného zákona za použitia § 38 ods. 2, ods. 3 Trestného zákona pri zistení\n\n\tpoľahčujúcej okolnosti podľa § 36 písm. l/ Trestného zákona a nezistení priťažujúcich okolností podľa §\n\n\t37 Trestného zákona, trest odňatia slobody na 36 /tridsaťšesť/ mesiacov.\n\n\n\n\tPodľa § 51 ods. 1 Trestného zákona za použitia § 49 ods. 1 písm. a/ Trestného zákona súd\n\n\tobžalovanému výkon uloženého trestu odňatia slobody podmienečne odkladá.\n\n\n\n\tPodľa § 51 ods. 2 Trestného zákona súd obžalovanému určuje skúšobnú dobu na 54 /päťdesiatštyri/\n\n\tmesiacov.\n\n\n\n\n\n\tPodľa § 51 ods. 1 Trestného zákona súd ukladá obžalovanému probačný dohľad nad jeho správaním\n\n\tv skúšobnej dobe a podľa § 51 ods. 4 písm. c/ Trestného zákona súd ako súčasť probačného dohľadu\n\n\tukladá obžalovanému povinnosť spočívajúcu v príkaze nahradiť v skúšobnej dobe spôsobenú škodu,\n\n\tpričom kontrolu uloženej povinnosti bude vykonávať probačný a mediačný úradník.\n\n\n\n\tPodľa § 287 ods. 1 Trestného poriadku súd ukladá obžalovanému U. P., nar. XX.X.XXXX, trvale bytom\n\n\tH. XXXX/XX, R. V. nahradiť spôsobenú škodu, a to spoločnosti De vries Justitia s.r.o., so sídlom Na\n\n\tpoříčí 1047/26, Nové Město, 110 00 Praha 1, Česká republika, IČO: 24 305 511 škodu vo výške 1 054\n\n\teur; spoločnosti Y. I. L., a.s.; skrátený názov: Y. so sídlom H. X. X, XXX XX L., IČO: 31 320 155 škodu\n\n\tvo výške 7 092,08 eur a spoločnosti L. J. J. O. R., pobočka zahraničnej banky so sídlom F. X, XXX XX\n\n\tL., IČO: 47 258 713 škodu vo výške 2 001,97 eur.\n\n\n\n\tPodľa § 288 ods. 1 Trestného poriadku súd spoločnosti De vries Justitia s.r.o., so sídlom Na poříčí\n\n\t1047/26, Nové Město, 110 00 Praha 1, Česká republika, IČO: 24 305 511, Y.Y. L., a.s.; skrátený názov:\n\n\tY. so sídlom H. X. X, XXX XX L., IČO: 31 320 155 a L. J. J. O. R., pobočka zahraničnej banky so sídlom\n\n\tF. X, XXX XX L., IČO: 47 258 713 so zvyškom nároku na náhradu škody odkazuje na civilný proces.\n\n\n\n\todôvodnenie:\n\n\n\n\n\n\tPo vyhlásení rozsudku na hlavnom pojednávaní sa prokurátor, obžalovaný, jeho obhajca a prítomný\n\n\tpoškodený U. R. vzdali odvolania, preto bol v zmysle § 172 ods. 2 Trestného poriadku vyhotovený\n\n\tzjednodušený písomný rozsudok, ktorý neobsahuje odôvodnenie.\n\n\n\n\tVo vzťahu k náhrade škody súd zaviazal žalovaného, aby poškodeným spoločnostiam De vries Justitia\n\n\ts.r.o., Y. I. L., a.s. a L. J. J. O. R., pobočka zahraničnej banky nahradil škodu vo výške zodpovedajúcej\n\n\tsumám, ktoré si požičal, resp. ktoré za tovar tieto spoločnosti uhradili predávajúcim tak, ako je uvedené\n\n\tvo výroku rozsudku, keďže škoda v tejto výške nepochybne vznikla. Vo zvyšnej časti týkajúcej sa nárokov\n\n\tna náhradu škody z titulu nárokov na prípadné úroky z úverov a ďalšie príslušenstvo súd odkázal vyššie\n\n\tuvedené spoločnosti na civilný proces, pretože ohľadne týchto nárokov by bolo potrebné vykonať ďalšie\n\n\tdokazovanie, ktoré presahuje potreby trestného stíhania.\n\n\n\n\tPoučenie:\n\n\n\n\n\n\tProti tomuto rozsudku je prípustné odvolanie, ktoré možno podať na Okresnom súde Stará Ľubovňa\n\n\tdo 15 dní od oznámenia tohto rozsudku. Oznámením rozsudku je jeho vyhlásenie v prítomnosti toho,\n\n\tkomu treba rozsudok doručiť. Ak sa rozsudok vyhlásil v neprítomnosti takejto osoby, oznámením je až\n\n\tdoručenie rozsudku. Ak sa rozsudok oznamuje tak obžalovanému, ako aj jeho obhajcovi a zákonnému\n\n\tzástupcovi, plynie lehota od toho oznámenia, ktoré bolo vykonané najneskoršie. Odvolanie má odkladný\n\n\túčinok.\n\n\n\n\n\n\tAk Trestný poriadok neustanovuje inak, rozsudok môže odvolaním napadnúť a) prokurátor pre\n\n\tnesprávnosť ktoréhokoľvek výroku,\n\n\tb) obžalovaný pre nesprávnosť výroku, ktorý sa ho priamo týka, okrem výroku o vine v rozsahu, v ktorom\n\n\tsúd prijal jeho vyhlásenie, že je vinný alebo vyhlásenie, že nepopiera spáchanie skutku uvedeného v\n\n\tobžalobe,\n\n\n\n\tc) poškodený pre nesprávnosť výroku o náhrade škody,\n\n\td) zúčastnená osoba pre nesprávnosť výroku o zhabaní veci.\n\n\tOsoba oprávnená podať odvolanie proti niektorému výroku rozsudku môže ho napadnúť aj preto, že\n\n\ttaký výrok nebol urobený, ako aj pre porušenie ustanovení o konaní, ktoré predchádzalo rozsudku, ak\n\n\ttoto porušenie mohlo spôsobiť, že výrok je nesprávny alebo že chýba.\n\n\n\n\tV neprospech obžalovaného môže rozsudok napadnúť odvolaním prokurátor; len čo do povinnosti\n\n\tna náhradu škody má toto právo aj poškodený, ktorý uplatnil nárok na náhradu škody. V prospech\n\n\tobžalovaného môžu rozsudok odvolaním napadnúť okrem obžalovaného a prokurátora i príbuzní\n\n\tobžalovaného v priamom rade, jeho súrodenci, osvojiteľ, osvojenec, manžel a druh. Prokurátor môže tak\n\n\turobiť i proti vôli obžalovaného. Ak je obžalovaný pozbavený spôsobilosti na právne úkony alebo ak je\n\n\tjeho spôsobilosť na právne úkony obmedzená, môže i proti vôli obžalovaného za neho v jeho prospech\n\n\todvolanie podať aj jeho zákonný zástupca alebo jeho obhajca.\n\n\n\n\tIným osobám uvedeným v § 308 ods. 2 okrem prokurátora sa končí lehota tým istým dňom ako\n\n\tobžalovanému.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}