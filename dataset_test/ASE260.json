{"sud_guid": "", "sud_typ": "", "sud_nazov": "Okresný súd Bratislava I", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "7C/77/2012", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Bratislava I\n\n  Spisová značka:                       7C/77/2012\n\n  Identifikačné číslo súdneho spisu:    1112210233\n\n  Dátum vydania rozhodnutia:            17.03.2014\n\n  Meno a priezvisko sudcu, VSÚ:         Mgr.Mgr. Miriam Plavčáková\n\n  ECLI:                                 ECLI:SK:OSBA1:2014:1112210233.3\n\n  Oblasti právnej úpravy:\n\n  Povaha rozhodnutia:\n\n\n\n\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Bratislava I v Bratislave v konaní pred samosudkyňou Mgr. Mgr. Miriam Plavčákovou v\n\n\tprávnej veci navrhovateľa: ACCOUNTING s.r.o., IČO: 35 879 165, so sídlom Karpatská 7, Bratislava,\n\n\tzastúpeného: Advokátska kancelária MAJLING & NINČÁK, s.r.o., IČO: 35 960 728, so sídlom\n\n\tPalárikova 14, Bratislava, proti odporkyni: M. V., narodená XX.XX.XXXX, bytom G. A. X, E., o\n\n\tzaplatenie 2.000,- € s príslušenstvom, takto\n\n\n\n\tr o z h o d o l :\n\n\n\n\tOdporkyňa je p o v i n n á zaplatiť navrhovateľovi sumu 1.300,- € spolu s úrokom z omeškania vo\n\n\tvýške 9 % ročne zo sumy 1.300,- € od 29.09.2009 do zaplatenia v lehote 3 dní od právoplatnosti\n\n\trozsudku.\n\n\n\n\n\n\tOdporkyňa je p o v i n n á zaplatiť navrhovateľovi náhradu trov konania vo výške 226,24 €, z toho\n\n\tsumu 36 ,- € ako náhradu za zaplatený súdny poplatok a sumu 190,24 € ako náhradu trov právneho\n\n\tzastúpenia, na účet právneho zástupcu navrhovateľa č. XXX XXX XXXX/XXXX, v lehote 3 dní od\n\n\tprávoplatnosti rozsudku.\n\n\n\n\to d ô v o d n e n i e :\n\n\n\n\tNávrhom na začatie konania, doručeným súdu dňa 3.4.2012 sa navrhovateľ proti odporkyni domáhal\n\n\tzaplatenia 2.000,- € spolu s príslušenstvom - úrokom z omeškania vo výške 9 % ročne zo sumy 2.000,-\n\n\t€ od 29.09.2009 od zaplatenia.\n\n\tSvoj návrh odôvodnil tým, že odporkyňa, ktorá u navrhovateľa pôsobila v oblasti vedenia účtovníctva,\n\n\tpotom ako s ňou navrhovateľ ukončil spoluprácu, previedla na účet svojej matky neoprávnene sumu\n\n\t2.000,- €. Okresný súd Bratislava I odporkyňu v rozsudku č.k. 2T 28/2011-127 zo dňa 9.12.2011 uznal\n\n\tza vinnú z prečinu krádeže. Navrhovateľ poškodený trestným činom odporkyne si škodu spôsobenú\n\n\ttrestným činom odporkyne uplatnil v trestnom konaní, avšak trestný súd navrhovateľa s nárokom na\n\n\tnáhradu škody odkázal na občianskoprávne konanie.\n\n\tTitulom náhrady trov konania navrhovateľ žiadal priznať celkom sumu 559,66 €, z toho sumu 120,- €\n\n\tako náhradu za zaplatený súdny poplatok a sumu 439,66 ako náhradu trov právneho zastúpenia za 5\n\n\túkonov právnej služby (prevzatie právneho zastúpenia, návrh na začatie konania, účasť na pojednávaní\n\n\t14.02.2013, 4x 19,29 €, účasť na pojednávaní 17.03.2014 á 61,41 €), 2x režijný paušál 7,63 €, 1 x\n\n\trežijný paušál 7,81 €, 1x režijný paušál 8,04 €, 20 % DPH.\n\n\n\n\tOdporkyňa sa k návrhu na začatie konania vyjadrila tak, že žalovanú istinu navrhovateľ previedol na jej\n\n\túčet po predchádzajúcej ústnej dohode ako odmenu za vykonanú prácu v predchádzajúcom mesiaci a\n\n\todstupné za skončenie spolupráce. Žalovaná istina bola riadne vyfakturovaná. Navrhovateľ po 14\n\n\tdňoch zaslal navrhovateľke list s reklamáciou predmetnej faktúry, v ktorej uznal jej opodstatnenosť,\n\n\tavšak nie jej výšku. Samotnú faktúru nespochybnil.\n\n\n\n\tNa pojednávaní dňa 17.03.2014 navrhovateľ vzal návrh na začatie konania späť v časti o zaplatenie\n\n\t700,- € spolu s úrokom z omeškania vo výške 9 % ročne zo sumy 700,- € od 29.09.2009 do zaplatenia.\n\n\tSúd tomuto návrhu na rovnakom pojednávaní vyhovel a konanie v príslušnej časti zastavil.\n\n\n\n\tSúd vykonal dokazovanie listinami, tvoriacimi obsah súdneho spisu: Výpis z Obchodného registra\n\n\tnavrhovateľa zo dňa 2.04.2012 (čl. 3), výpis z podnikateľského účtu navrhovateľa zo dňa 30.09.2009\n\n\t(čl. 5), faktúra č. 102009 zo dňa 28.09.2009 (čl. 6), rozsudok tunajšieho súdu č.k. 2T 28/2011-127 zo\n\n\tdňa 09.12.2011 (čl. 11), odvolanie odporkyne voči rozsudku tunajšieho súdu č.k. 2T 28/2011-127 zo\n\n\tdňa 20.12.2011 (čl. 7), rozsudok Krajského súdu v Bratislave sp. zn. 2To 41/2012 zo dňa 07.06.2012,\n\n\túradný záznam zo dňa 17.3.2014, a oboznámením sa s ostatným obsahom spisu.\n\n\n\n\tZ vykonaného dokazovania mal súd preukázaný nasledujúci skutkový stav:\n\n\tZ výpisu podnikateľského účtu navrhovateľa zo dňa 30.09.2009 mal súd za preukázané, že dňa\n\n\t28.09.2009 bola z tohto účtu prevedená suma 2.000,- € v prospech V. K.. Faktúrou zo dňa 28.09.2009\n\n\todporkyňa faktúrovala navrhovateľovi sumu 2.000,- € za pomocné účtovnícke a administratívne práce\n\n\tza mesiac 9/2009. Faktúra predložená navrhovateľom nebola opatrená podpisom ani pečiatkou osoby,\n\n\tktorá faktúru vystavila.\n\n\tRozsudkom č.k. 2T 28/2011-127 zo dňa 09.12.2011 tunajší súd uznal odporkyňu za vinnú že, potom\n\n\tako jej bolo oznámené ukončenie spolupráce zo strany navrhovateľa sa 28.09.2009 v čase o 15.48 hod\n\n\tv sídle navrhovateľa dopustila krádeže finančnej hotovosti vo výške 2.000,- € z bankového účtu\n\n\tnavrhovateľa tak, že ako vtedajšia zamestnankyňa navrhovateľa priamo v kancelárii navrhovateľa\n\n\tpočas pracovnej doby pomocou firemného počítača a pripojenia na internet cez IP adresu\n\n\t78.99.102.216 a pomocou potrebného prístupového mena, hesla a prístupových kódov GRID karty,\n\n\tktoré sa nachádzali v kancelárii za použitia služby internet banking Tatra banka, a.s. získala\n\n\tneoprávnený prístup k podnikateľskému účtu navrhovateľa, z ktorého svojvoľne previedla sumu 2.000,-\n\n\t€ na účet svojej matky. Odporkyňa takto konala na základe svojej svojvôle a bez akéhokoľvek\n\n\toprávnenia, svoje konanie sa snažila zakryť tým, že ihneď po čine vystavila fiktívnu faktúru, ktorou\n\n\tnavrhovateľovi fakturovala sumu 2.000,-€ za poskytnuté služby, aby takto odôvodnila neoprávnený\n\n\tprevod finančných prostriedkov v jej prospech, čím spôsobila navrhovateľovi škodu vo výške 2.000,- € a\n\n\tteda spáchala prečin krádeže podľa § 212 ods. 1 Trestného zákona (prisvojila si cudziu vec, tým že sa\n\n\tjej zmocnila).\n\n\tProti rozsudku tunajšieho súdu č.k. 2T 28/2011-127 zo dňa 09.12.2011 podala navrhovateľka\n\n\todvolanie, o ktorom odvolací súd rozhodol tak, že rozhodnutie súdu prvého stupňa zrušil v celom\n\n\trozsahu a uznal odporkyňu za vinnú zo skutku totožného ako je uvedený vo výroku rozsudku súdu\n\n\tprvého stupňa okrem výšky škody, ktorá podľa odvolacieho súdu bola 1.300,- €. Navrhovateľa odvolací\n\n\tsúd odkázal zo škodou na občianskoprávne konanie. Rozsudok odvolacieho súdu nadobudlo\n\n\tprávoplatnosť dňa 7.6.2012 (úradný záznam zo dňa 17.03.2014).\n\n\n\n\tPredmetom konania je náhrada škody, ktorú spôsobila odporkyňa navrhovateľovi trestným činom.\n\n\n\n\tPodľa § 135 zákona č. 99/1963 Zb. Občiansky súdny poriadok (O.s.p.), súd je viazaný rozhodnutím\n\n\tústavného súdu o tom, či určitý právny predpis je v rozpore s ústavou, so zákonom alebo s\n\n\tmedzinárodnou zmluvou, ktorou je Slovenská republika viazaná [§ 109 ods. 1 písm. b)]. Súd je tiež\n\n\tviazaný rozhodnutím ústavného súdu alebo Európskeho súdu pre ľudské práva, ktoré sa týkajú\n\n\tzákladných ľudských práv a slobôd. Ďalej je súd viazaný rozhodnutím príslušných orgánov o tom, že\n\n\tbol spáchaný trestný čin, priestupok alebo iný správny delikt postihnuteľný podľa osobitných predpisov,\n\n\ta kto ich spáchal, ako aj rozhodnutím o osobnom stave, vzniku alebo zániku spoločnosti a o zápise\n\n\tzákladného imania; súd však nie je viazaný rozhodnutím v blokovom konaní.\n\n\n\n\tV občianskom súdnom konaní je súd viazaný nielen rozhodnutím súdu v trestnom konaní o tom, že bol\n\n\tspáchaný trestný čin a kto ho spáchal, ale aj právnou kvalifikáciou skutku, a tým aj formou zavinenia\n\n\tpredpokladaného Trestným zákonom (R 35/1993).\n\n\n\n\tPretože odporkyňa bola rozsudkom Krajského súdu v Bratislave sp. zn. 2To 41/2012 zo dňa\n\n\t07.06.2012 právoplatne odsúdená, súd je týmto rozsudkom viazaný a to v časti, že bol spáchaný\n\n\ttrestný čin a že ho spáchala odporkyňa. Súd je teda viazaný tým, že odporkyňa neoprávnene previedla\n\n\tna účet svoj dňa 28.09.2009 peňažné prostriedky z podnikateľského účtu navrhovateľa. Uvedeným\n\n\tkonaním navrhovateľovi spôsobila škodu.\n\n\tVýškou škody vymedzenou v trestnom rozsudku súd nie je viazaný (napr. R 22/1979). Z vykonaného\n\n\tdokazovania mal súd za preukázané, že odporkyňa neoprávnene jednorazovo vybrala z účtu\n\n\tnavrhovateľa sumu 2.000,- € s odôvodnením, že išlo o odmenu za pomocné účtovnícke a\n\n\tadministratívne práce za mesiac 09/2009 (Dohoda). Táto odmena mala byť podľa vyjadrenia odporkyne\n\n\tdohodnutá ústne s navrhovateľom. Existenciu Dohody odporkyňa v konaní nepreukázala a faktúru č.\n\n\t102009 zo dňa 28.09.2009 za dôkaz takejto dohody nemožno považovať. Samotná faktúra nie je ani\n\n\trelevantným účtovným dokladom, pretože jej chýbajú zákonom predpísané náležitosti (podpis, pečiatka\n\n\tvystaviteľa). Reklamáciu, v ktorej mal navrhovateľ uznať opodstatnenosť predmetnej faktúry odporkyňa\n\n\tv konaní nepredložila. Ak by tomu tak aj bolo súd je viazaný príslušným trestným rozsudkom o tom, že\n\n\todporkyňa peňažnú čiastku z účtu navrhovateľa vybrala neoprávnene.\n\n\tNavrhovateľ v trestnom konaní uviedol, že odporkyni za mesiac 9/2009 patrila odmena vo výške 700,-\n\n\t€, pričom v tejto časti aj s príslušenstvom vzal návrh na začatie konania späť.\n\n\tSúd teda dospel k záveru, že odporkyňa spôsobila navrhovateľovi škodu vo výške 1.300,- €.\n\n\n\n\tPodľa § 420 ods. 1 zákona č. 40/1964 Zb. Občiansky zákonník (OZ), každý zodpovedá za škodu, ktorú\n\n\tspôsobil porušením právnej povinnosti.\n\n\tPodľa § 420 ods. 3 OZ, zodpovednosti sa zbaví ten, kto preukáže, že škodu nezavinil.\n\n\tPodľa § 442 ods. 1 OZ, uhrádza sa skutočná škoda a to, čo poškodenému ušlo (ušlý zisk).\n\n\tPodľa § 442 ods. 3 OZ, škoda sa uhrádza v peniazoch; ak však o to poškodený požiada a ak je to\n\n\tmožné a účelné, uhrádza sa škoda uvedením do predošlého stavu.\n\n\n\n\tOdporkyňa svojím konaním (neoprávneným prevodom peňažných prostriedkov z podnikateľského účtu\n\n\tnavrhovateľa) porušila § 212 ods. 1 Trestného zákona a teda podľa § 420 ods. 1 OZ zodpovedá za\n\n\tškodu, ktorý týmto konaním spôsobila. Pretože na konanie podľa § 212 ods. 1 Trestného zákona sa\n\n\tvyžaduje zavinenie a súd je v tomto smere viazaný trestným rozsudkom, a preukázanie, že odporkyňa\n\n\tškodu nezavinila, neprichádza v tomto prípade do úvahy.\n\n\tNavrhovateľ si v konaní uplatnil skutočnú škodu vo výške 1.300,- €. Výšku škody súd považoval za\n\n\tpreukázanú v celom rozsahu, preto návrhu na začatie konanie v časti o zaplatenie istiny vyhovel v\n\n\tcelom rozsahu.\n\n\n\n\tSpolu s uplatnenou istinou si navrhovateľ uplatnil aj úrok z omeškania zo žalovanej istiny.\n\n\n\n\tPodľa § 517 ods. 1 zákona č. 40/1964 Zb. Občiansky zákonník, dlžník, ktorý svoj dlh riadne a včas\n\n\tnesplní, je v omeškaní. Ak ho nesplní ani v dodatočnej primeranej lehote poskytnutej mu veriteľom, má\n\n\tveriteľ právo od zmluvy odstúpiť; ak ide o deliteľné plnenie, môže sa odstúpenie veriteľa za týchto\n\n\tpodmienok týkať aj len jednotlivých plnení.\n\n\tPodľa § 517 ods. 2 zákona č. 40/1964 Zb. Občiansky zákonník, ak ide o omeškanie s plnením\n\n\tpeňažného dlhu, má veriteľ právo požadovať od dlžníka popri plnení úroky z omeškania, ak nie je podľa\n\n\ttohto zákona povinný platiť poplatok z omeškania; výšku úrokov z omeškania a poplatku z omeškania\n\n\tustanovuje vykonávací predpis.\n\n\tPodľa § 563 zákona č. 40/1964 Zb. Občiansky zákonník, ak čas splnenia nie je dohodnutý, ustanovený\n\n\tprávnym predpisom alebo určený v rozhodnutí, je dlžník povinný splniť dlh prvého dňa po tom, čo ho o\n\n\tplnenie veriteľ požiadal.\n\n\tPodľa § 3 ods. 1 nariadenia vlády SR č. 87/1995 87/1995 Z.z., ktorým sa vykonávajú niektoré\n\n\tustanovenia Občianskeho zákonníka v znení účinnom do 30.06.2010, výška úrokov z omeškania je o 8\n\n\tpercentuálnych bodov vyššia ako základná úroková sadzba Európskej centrálnej banky platná k\n\n\tprvému dňu omeškania s plnením peňažného dlhu.\n\n\n\n\tZákladná úroková sadzba Európskej centrálnej banky platná od 13.5.2009 do 13.4.2011 bola 1 %.\n\n\n\n\tSúd uznal za dôvodný aj nárok na priznanie úroku z omeškania, pretože odporkyňa dlžnú istinu\n\n\tnezaplatila navrhovateľom včas. Pretože navrhovateľ si uplatnil úrok z omeškania vo výške vyčíslenej\n\n\tpodľa § 517 ods. 2 zákona č. 40/1964 Zb. v spojení s § 3 ods. 1 nariadenia vlády SR č. 87/1995\n\n\t 87/1995 Z.z., súd mu priznal úrok z omeškania v uplatnenej výške s tým, že za prvý deň omeškania súd\n\n\turčil nasledujúci deň po porušení právnej povinnosti (po neoprávnenom prevode peňažných\n\n\tprostriedkov).\n\n\n\n\n\n\tPodľa § 101 ods. 2 O.s.p., súd pokračuje v konaní, aj keď sú účastníci nečinní. Ak sa riadne predvolaný\n\n\túčastník nedostaví na pojednávanie ani nepožiadal z dôležitého dôvodu o odročenie, môže súd vec\n\n\tprejednať v neprítomnosti takého účastníka; prihliadne pritom na obsah spisu a dosiaľ vykonané\n\n\tdôkazy.\n\n\n\n\n\n\tSúd vyniesol rozsudok na pojednávaní dňa 17.03.2014. Odporkyňa svoju neúčasť na pojednávaní síce\n\n\tospravedlnila, ale o odročenie pojednávania nežiadala, súd preto podľa § 101 ods. 2 O.s.p. pojednával\n\n\ta rozhodol v neprítomnosti odporkyne.\n\n\n\n\tSúd nevykonal dôkaz obsahom zápisníc vo veci sp. zn. 2T 28/2011, pretože v tejto trestnej veci bolo\n\n\tprávoplatne rozhodnuté rozsudkom. Súčasne vzal do úvahy aj skutočnosť, že výšku škody považoval\n\n\tza jednoznačne preukázanú výpisom z podnikateľského účtu navrhovateľa ako aj tvrdením\n\n\tnavrhovateľa (v odôvodnení trestného rozsudku) o výške odmeny za vykonanú prácu, ktorá odporkyni\n\n\tprináleží.\n\n\n\n\n\n\tNavrhovateľ vzal návrh v časti o zaplatenie 700,- € späť s prihliadnutím na výsledok trestného konania.\n\n\tV tejto časti z procesného hľadiska zavinil zastavenie konania, keďže nešlo o prípad podľa § 146 ods.\n\n\t2 veta prvá O.s.p. a je teda povinný nahradiť v predmetnej časti trovy konania. Súd to vo vzťahu k\n\n\tcelkovým trovám konania vyhodnotil ako procesný neúspech navrhovateľa v časti o zaplatenie 700,- s\n\n\tpríslušenstvom. O náhrade trov konania súd rozhodol podľa § 142 ods. 2 O.s.p. a navrhovateľovi s\n\n\tčiastočným úspechom v spore priznal náhradu trov konania vo výške 226,24 €.\n\n\tMieru úspechu navrhovateľa potom určil na 30 % (úspech navrhovateľa bol 1300/2000x100%= 65 %,\n\n\túspech odporkyne bol 700/2000x100%= 35 %) s výnimkou úkonu právnej služby, vykonaného po\n\n\tspäťvzatí návrhu na začatie konania, kde súd vyhodnotil úspech navrhovateľa ako 100 %.\n\n\tZ uplatnených trov konania potom súd priznal navrhovateľovi\n\n\t- 30 % z uplatnenej náhrady trov konania zaplatený súdny poplatok a za 3 úkony právnej služby:\n\n\tprevzatie právneho zastúpenia, návrh na začatie konania, účasť na pojednávaní 14.02.2013 , t.j. 30 %\n\n\tzo sumy 476,32 €(= 120,- € +118,70 €+118,70 €+118,92 €), t.j. 142,90 €\n\n\t- 100 % z uplatnenej náhrady za úkon právnej služby účasť na pojednávaní dňa 17.03.2014, t.j. 83,34\n\n\t€.\n\n\n\n\n\n\tUvedené trovy uznal súd za účelne vynaložené na uplatňovanie práva navrhovateľa a vyčíslené v\n\n\tsúlade s vyhláškou MS SR č. 655/2004 Z.z. v znení neskorších predpisov. Základnú sadzbu tarifnej\n\n\todmeny súd určil podľa § 11 ods. 1 pís. a) citovanej vyhlášky na sumu 91,29 €, pred späťvzatím\n\n\tnávrhu na začatie konania, a na sumu 61,41 € po späťvzatí návrhu na začatie konania. Za právny úkon\n\n\tprevzatie a príprava právneho zastúpenia súd priznal navrhovateľovi náhradu trov konania podľa § 14\n\n\tods. 1 písm. a) v spojení s § 20c vyhlášky MS SR č. 655/2004 Z.z, za právny úkon návrh na začatie\n\n\tkonania podľa § 14 ods. 1 písm. b) v spojení s § 20c citovanej vyhlášky, za účasť na pojednávaní dňa\n\n\t14.2.2013 podľa § 14 ods. 1 písm. c) v spojení s § 20c citovanej vyhlášky a za účasť na pojednávaní\n\n\tdňa 17.03.2014 podľa § 13a ods. 1 písm. d) citovanej vyhlášky. Režijný paušál súd priznal\n\n\tnavrhovateľovi podľa § 16 ods. 3 citovanej vyhlášky, DPH podľa § 18 ods. 3 citovanej vyhlášky.\n\n\n\n\tO lehote na splnenie povinnosti uloženej vo výrokovej časti rozsudku súd rozhodol podľa § 160 ods. 1,\n\n\tveta prvá pred bodkočiarkou O.s.p..\n\n\n\n\tO povinnosti odporcu zaplatiť trovy konania právnemu zástupcovi navrhovateľa súd rozhodol podľa §\n\n\t149 ods. 1 O.s.p..\n\n\n\n\tPoučenie:\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}