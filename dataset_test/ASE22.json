{"sud_guid": "", "sud_typ": "", "sud_nazov": "Okresný súd Malacky", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "3T/14/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "\n\nSúd:                                 Okresný súd Malacky\n\nSpisová značka:                      3T/14/2018\n\nIdentifikačné číslo súdneho spisu:   1618010077\n\nDátum vydania rozhodnutia:           18. 04. 2018\n\nMeno a priezvisko sudcu, VSÚ:        Mgr. Adriana Šimková\n\nECLI:                                ECLI:SK:OSMA:2018:1618010077.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Malacky, samosudkyňou Mgr. Adrianou Šimkovou, v trestnej veci obvineného Z. P.,\n\n\tnarodený XX.XX.XXXX, pre zločin rozširovania detskej pornografie podľa § 369 ods. 1 Trestného zákona\n\n\t(zákon č. 300/2005 Z.z. v znení neskorších predpisov, ďalej len „Trestný zákon\"), na verejnom zasadnutí\n\n\tdňa 18. apríla 2018 v Malackách, takto\n\n\n\n\trozhodol:\n\n\n\n\n\n\tSúd podľa § 334 ods. 4 Trestného poriadku s c h v a ľ u j e dohodu o vine a treste uzavretú\n\n\tmedzi prokurátorom Okresnej prokuratúry Malacky JUDr. Tomášom Oravcom a Z. P. dňa 14.02.2018\n\n\ta potvrdzuje ju v tomto znení:\n\n\n\n\tObvinený Z. P., narodený XX.XX.XXXX v L., trvale bytom B. A.. XXX/XX, Y. pri H.\n\n\n\n\tsa uznáva z a v i n n é h o, ž e\n\n\n\n\tdňa 23.04.2017 v čase o 12.03 hodine ( UTC ) vo Y. J. H., B. A. č. XXX/XX prostredníctvom\n\n\tmobilného telefónu zn. P. P8 IMEI: XXXXXXXXXXXXXXX sa pripojil cez sieť Wifi zariadenie na internet\n\n\tprostredníctvom IP adresy „XXX.XX.XXX.XXX“, z ktorej si stiahol celkovo 7 kusov fotografií maloletých\n\n\tdetí zobrazujúce ich genitálie, pohlavný a orálny styk, ktoré následne prostredníctvom sociálnej siete\n\n\tFacebook pod nickom „Z. P.“ zaslal osobe pod nickom „X. R.“.\n\n\n\n\tteda\n\n\n\n\n\n\tzadovažoval, sprístupnil a inak rozšíril detskú pornografiu,\n\n\n\n\tčím spáchal\n\n\n\n\tzločin rozširovania detskej pornografie podľa § 369 odsek 1 Trestného zákona.\n\n\n\n\tZa to sa\n\n\todsudzuje:\n\n\n\n\n\n\tPodľa § 369 ods. 1 Trestného zákona s použitím § 36 písm. l), n) Trestného zákona a s použitím § 38\n\n\tods. 3 Trestného zákona, na trest odňatia slobody v trvaní 16 (šestnásť) mesiacov.\n\n\n\n\tPodľa § 51 ods. 2 Trestného zákona sa obvinenému stanovuje skúšobná doba v trvaní 30\n\n\t(tridsať) mesiacov.\n\n\n\n\todôvodnenie:\n\n\n\n\n\n\tProkurátor Okresnej prokuratúry Malacky podal dňa 15.02.2018 na tunajší súd návrh na schválenie\n\n\tdohody o vine a treste uzavretú s obvineným dňa 14.02.2018.\n\n\n\n\tV konaní o dohode o vine a treste na Okresnej prokuratúre Malacky obvinený uznal vinu zo spáchania\n\n\tzločinu rozširovania detskej pornografie podľa § 369 ods. 1 Trestného zákona, na skutkovom základe\n\n\tuvedenom vo výroku tohto rozsudku. Obvinený súčasne súhlasil s navrhnutým trestom tak, ako je\n\n\tuvedené vo výrokovej časti tohto rozsudku.\n\n\n\n\tSamosudkyňa po preskúmaní obsahu dohody o vine a treste, ako i obsahu spisovej dokumentácie,\n\n\tnezistila porušenie procesných predpisov a dospela k záveru, že dohoda o vine a treste nie je\n\n\tzrejme neprimeraná, preto určila termín verejného zasadnutia na rozhodnutie o návrhu prokurátora na\n\n\tschválenie uvedenej dohody.\n\n\n\n\tSamosudkyňa na verejnom zasadnutí po poučení obvineného o jeho právach a povinnostiach formou\n\n\totázok podľa § 333 ods. 3 Trestného poriadku zistila, či obvinený\n\n\ta) rozumie podanému návrhu na dohodu o vine a treste, na čo obvinený odpovedal:\n\n\tÁno.\n\n\n\n\tb) súhlasí, aby sa jeho trestná vec prejednala touto skrátenou formou, čím sa vzdáva práva na verejný\n\n\tsúdny proces, na čo obvinený odpovedal:\n\n\tÁno.\n\n\n\n\tc) rozumie, čo tvorí podstatu skutku, ktorý sa mu kladie za vinu, na čo obvinený odpovedal:\n\n\tÁno.\n\n\n\n\td) bol ako obvinený poučený o svojich právach, najmä o práve na obhajobu, či mu bola daná\n\n\tmožnosť na slobodnú voľbu obhajcu a či sa s obhajcom mohol radiť o spôsobe obhajoby, na čo obvinený\n\n\todpovedal:\n\n\n\n\tÁno.\n\n\n\n\te) rozumie podstate konania o návrhu na dohodu o vine a treste, na čo obvinený odpovedal :\n\n\tÁno.\n\n\n\n\n\n\tf) rozumie právnej kvalifikácii skutku, ako trestného činu, na čo obvinený odpovedal:\n\n\tÁno.\n\n\n\n\tg) bol oboznámený s trestnými sadzbami, ktoré zákon ustanovuje za trestné činy jemu kladené za vinu,\n\n\tna čo obvinený odpovedal :\n\n\tÁno.\n\n\n\n\th) sa dobrovoľne priznal a uznal vinu za spáchaný skutok, ktorý sa k návrhu dohody o vine a treste\n\n\tkvalifikuje ako určitý trestný čin, na čo obvinený odpovedal:\n\n\tÁno.\n\n\n\n\ti) súhlasí s navrhovaným trestom, či trest prijíma a či v stanovených lehotách sa podriadi jeho výkonu,\n\n\tna čo obvinený odpovedal :\n\n\tÁno.\n\n\n\n\tj) si uvedomuje, že ak súd príjme návrh na dohodu o vine a treste a vynesie rozsudok, ktorý nadobudne\n\n\tprávoplatnosť vyhlásením, nebude možné proti tomuto rozsudku podať odvolanie, na čo obvinený\n\n\todpovedal :\n\n\tÁno.\n\n\n\n\n\n\tObvinený všetkým uvedeným otázkam porozumel a odpovedal na ne pozitívne.\n\n\n\n\tSúd vychádzajúc z kladných odpovedí obvineného na otázky uvedené v § 333 ods. 3 písm. a) - j)\n\n\tTrestného poriadku a zo zákonnosti postupu policajta i prokurátora v štádiu pred podaním návrhu tejto\n\n\tdohody, rozhodol o skutku, jeho právnej kvalifikácii a primeranosti trestu, pričom prokurátorom navrhnutú\n\n\tdohodu o vine a treste vyhodnotil vo vzťahu k obvinenému ako primeranú a spravodlivú, preto ju schválil\n\n\ttak, ako je uvedené vo výrokovej časti tohto rozsudku.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie ani dovolanie, okrem dovolania podľa\n\n\t§ 371 ods. 1 písm. c) a ods. 2 Trestného poriadku (§ 334 ods. 4 Trestného poriadku).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}