{"sud_guid": "", "sud_typ": "", "sud_nazov": "Okresný súd Bardejov", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/128/2018", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                 Okresný súd Bardejov\n\nSpisová značka:                      2T/128/2018\n\nIdentifikačné číslo súdneho spisu:   8218010311\n\nDátum vydania rozhodnutia:           02. 07. 2018\n\nMeno a priezvisko sudcu, VSÚ:        JUDr. Zdenka Tomašková\n\nECLI:                                ECLI:SK:OSBJ:2018:8218010311.2\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Bardejov v senáte zloženom z predsedníčky senátu JUDr. Zdenky Tomaškovej a\n\n\tprísediacich JUDr. Galiny Lacovej-Ščerbákovej a Slavomíra Havíra v trestnej veci proti obžalovanému\n\n\tml. J. Z. pre zločin úverového podvodu podľa § 222 ods.1, ods.3 písm. a/ Trestného zákona a iné, na\n\n\thlavnom pojednávaní konanom dňa 2.7.2018, jednohlasne takto\n\n\n\n\trozhodol:\n\n\n\n\n\n\tObžalovaný:\n\n\n\n\n\n\tJ. Z. R. Y. Ý. , I.. XX.X.XXXX O. Z., G. Z.\n\n\tW. XXX, T. Z.\n\n\n\n\tuznáva sa vinným, že\n\n\n\n\t1/ dňa 3.7.2017 v čase okolo 19:45 hod. viedol osobné motorové vozidlo zn. Ford Mondeo, bez\n\n\tprideleného evidenčného čísla po ceste R. medzi obcami Y. F. W. v okrese Bardejov, kde asi 300 m pred\n\n\tobcou Y. bol hliadkou OO PZ Kurov spoznaný ako vodič uvedeného motorového vozidla a následnou\n\n\tlustráciou v evidenčných systémoch bolo zistené, že menovaný viedol motorové vozidlo aj napriek tomu,\n\n\tže právoplatným rozhodnutím Okresného súdu vo Vranove nad Topľou sp. zn. XXT/XX/XXXX zo dňa\n\n\t25.4.2017, právoplatným dňom 14.6.2017 mu bol okrem iného uložený aj trest zákazu činnosti viesť\n\n\tmotorové vozidlá všetkých druhov v trvaní 48 mesiacov a tento doposiaľ trvá,\n\n\n\n\t2/ začiatkom mesiaca jún 2017 v úmysle získať peniaze za účelom uzatvorenia zmluvy o úvere\n\n\tspoločnosťou CETELEM, prostredníctvom internetovej stránky https://www.cetelem.sk <K.:/..H..M.> z\n\n\tIP adresy XX.XXX.XXX.XX zo dňa 8.6.2017 v čase 13 hod. 44 minút 34 sekúnd vyplnil žiadosť o úver\n\n\tč. XXXXXXXXXXXXXX vo výške 12.000,- € z e-mailovej adresy J..H. dokladoval falošné potvrdenie\n\n\to zamestnaní a príjme, čím sa pokúsil uzatvoriť úver so spoločnosťou BNP PARIBAS PERSONAL\n\n\tFINANCE SA, pobočka zahraničnej banky, Twin City A, ul. Karadžičova 2, 812 36 Bratislava vo výške\n\n\t12.000,- € a tým spoločnosti BNP PARIBAS PERSONAL FINANCE SA pobočka zahraničnej banky,\n\n\tTwin City A, ul. Karadžičova 2, 812 36 Bratislava chcel spôsobiť škodu vo výške 12.000,- €, avšak k\n\n\tvyplateniu úveru nedošlo,\n\n\n\n\t3/ ako zákonný zástupca syna Z. Z., I.. X.XX.XXXX, G. Z. W. XXX, okres Bardejov spoločne s\n\n\tuž odsúdenou N. Z., I.. XX.X.XXXX v čase od 17.12.2016 do 4.2.2017 vydal ho do nebezpečenstva\n\n\tspustnutia tým, že mu umožnil v dvoch prípadoch dopustiť sa konania, ktoré je podľa Trestného\n\n\tzákona trestným činom, a to prečinu krádeže podľa § 212 ods. 2 písm. a/ Trestného zákona, za čo\n\n\tbol odsúdený rozsudkom Okresného súdu v Bardejove, č. k. XT/XX/XXXX zo dňa 28.4.2017, ktorý\n\n\tnadobudol právoplatnosť dňa 16.5.2017 a prečinu porušovanie domovej slobody podľa § 194 ods. 1,\n\n\tods. 2 písm. a/ Trestného zákona, za čo bol odsúdený rozsudkom Okresného súdu v Bardejove, č. k.\n\n\tXT/XX/XXXX zo dňa 28.6.2017, ktorý nadobudol právoplatnosť dňa 19.7.2017,\n\n\t4/ v dobe od 2.9.2016 do 30.6.2017 v Malcove, okres Bardejov ako zákonný zástupca maloletých detí\n\n\tW. Z., I.. XX.XX.XXXX, žiaka X.Z. triedy, J. Z., I.. X.X.XXXX, žiaka X.Z. triedy, W. Z., I.. X.X.XXXX,\n\n\tžiaka X.H. triedy a Z. Z., I.. X.XX.XXXX, žiaka X.S. triedy, všetci žiaci Základnej školy v W., okres\n\n\tBardejov, všetci bytom W. XXX, okres Bardejov spoločne s už odsúdenou N. Z. nedbal o ich pravidelnú\n\n\tdochádzku do školy, kde v školskom roku 2016/2017 za uvedené obdobie W. Z. mal vymeškaných a\n\n\tneospravedlnených 158 vyučovacích hodín, J. Z. 138 vyučovacích hodín, W. Z. 243 vyučovacích hodín\n\n\ta Z. Z. 380 vyučovacích hodín,\n\n\n\n\tteda\n\n\n\n\n\n\t1/ maril výkon rozhodnutia súdu tým, že vykonával činnosť, na ktorú sa vzťahuje rozhodnutie súdu o\n\n\tzákaze činnosti,\n\n\t2/ dopustil sa konania, ktoré bezprostredne smerovalo k dokonaniu trestného činu, ktorého sa dopustil\n\n\tv úmysle vylákať od iného úver tým, že ho uvedie do omylu v otázke splnenia podmienok na poskytnutie\n\n\túveru alebo na splácanie úveru, a tak mu chcel spôsobiť väčšiu škodu,\n\n\t3/ vydal čo aj z nedbanlivosti osobu mladšiu ako osemnásť rokov nebezpečenstvu spustnutia tým, že\n\n\tjej umožnil dopúšťať sa konaní, ktoré sú podľa tohto zákona trestnými činmi,\n\n\t4/ vydal čo aj z nedbanlivosti osoby mladšie ako osemnásť rokov nebezpečenstvu spustnutia tým, že\n\n\tim umožnil viesť záhaľčivý život a spáchal čin uvedený v odseku 1 závažnejším spôsobom konania,\n\n\n\n\tčím spáchal\n\n\n\n\t1/ prečin marenia výkonu úradného rozhodnutia podľa § 348 ods. 1 písm. d/ Trestného zákona,\n\n\t2/ zločin úverového podvodu § 222 ods. 1, ods. 3 písm. a/ Trestného zákona, v štádiu pokusu podľa\n\n\t § 14 ods. 1 Trestného zákona,\n\n\t3/ prečin ohrozovania mravnej výchovy mládeže podľa § 211 ods. 1 písm. c/ Trestného zákona,\n\n\t4/ prečin ohrozovania mravnej výchovy mládeže podľa § 211 ods. 1 písm. b/, ods. 3 písm. a/ Trestného\n\n\tzákona.\n\n\n\n\n\n\tZa to mu súd ukladá:\n\n\n\n\tPodľa § 222 ods. 3 Trestného zákona, § 36 písm. l/ Trestného zákona, § 37 písm. h/, m/ Trestného\n\n\tzákona, § 38 ods. 4 Trestného zákona a § 41 ods. 2 Trestného zákona ú h r n n ý trest\n\n\todňatia slobody v trvaní 5 /piatich/ rokov.\n\n\n\n\tPodľa § 48 ods. 2 písm. b/ Trestného zákona obžalovaného pre výkon trestu zaraďuje do ústavu na\n\n\tvýkon trestu so stredným stupňom stráženia.\n\n\n\n\tPodľa § 61 ods. 1, 2 Trestného zákona obžalovanému ukladá aj trest zákazu činnosti vedenia\n\n\tmotorových vozidiel všetkého druhu na dobu 6 /šiestich/ rokov.\n\n\n\n\todôvodnenie:\n\n\n\n\n\n\tProkurátor Okresnej prokuratúry v Bardejove podal dňa 16.11.2017 na obvineného J. Z. obžalobu\n\n\tpre prečiny ohrozovania mravnej výchovy mládeže podľa § 211 ods.1 písm. c/ Trestného zákona a\n\n\tpodľa § 211 ods.1 písm. b/, ods.3 písm. a/ Trestného zákona, ktorých sa mal dopustiť spoločne s\n\n\tobžalovanou N. Z. tak, že\n\n\t-ako zákonní zástupcovia syna Z. Z., I.. X.XX.XXXX, G. Z. W. XXX, okres Bardejov v čase od 17.12.2016\n\n\tdo 4.2.2017 vydal ho do nebezpečenstva spustnutia tým, že mu umožnili v dvoch prípadoch dopustiť sa\n\n\tkonania, ktoré je podľa Trestného zákona trestným činom, a to prečinu krádeže podľa § 212 ods. 2 písm.\n\n\ta/ Trestného zákona, za čo bol odsúdený rozsudkom Okresného súdu v Bardejove, č. k. XT/XX/XXXX zo\n\n\tdňa 28.4.2017, ktorý nadobudol právoplatnosť dňa 16.5.2017 a prečinu porušovanie domovej slobody\n\n\tpodľa § 194 ods. 1, ods. 2 písm. a/ Trestného zákona, za čo bol odsúdený rozsudkom Okresného súdu\n\n\tv Bardejove, č. k. XT/XX/XXXX zo dňa 28.6.2017, ktorý nadobudol právoplatnosť dňa 19.7.2017,\n\n\t-v dobe od 2.9.2016 do 30.6.2017 v Malcove, okres Bardejov ako zákonní zástupcovia, rodičia\n\n\tmaloletých detí W. Z., I.. XX.XX.XXXX, žiaka X.Z. triedy, J. Z., I.. X.X.XXXX, žiaka X.Z. triedy, W. Z.,\n\n\tI.. X.X.XXXX, žiaka X.H. triedy a Z. Z., I.. X.XX.XXXX, žiaka X.S. triedy, všetci žiaci Základnej školy v\n\n\tW., okres Bardejov, všetci bytom W. XXX, okres Bardejov nedbali o ich pravidelnú dochádzku do školy,\n\n\tkde v školskom roku 2016/2017 za uvedené obdobie W. Z. mal vymeškaných a neospravedlnených 158\n\n\tvyučovacích hodín, J. Z. 138 vyučovacích hodín, W. Z. 243 vyučovacích hodín a Z.K. Z. 380 vyučovacích\n\n\thodín. Vec bola vedená pod sp. zn. XT/XXX/XXXX.\n\n\n\n\tDňa 20.12.2017 podal prokurátor Okresnej prokuratúry v Bardejove na obvineného J. Z. obžalobu pre\n\n\tprečin marenia výkonu úradného rozhodnutia podľa § 348 ods.1 písm. d/ Trestného zákona, ktorého\n\n\tsa mal dopustiť tak, že dňa 3.7.2017 v čase okolo 19:45 hod. viedol osobné motorové vozidlo zn. Ford\n\n\tMondeo, bez prideleného evidenčného čísla po ceste R. medzi obcami Y. F. W. v okrese Bardejov, kde\n\n\tasi 300 m pred obcou Y. bol hliadkou OO PZ Kurov spoznaný ako vodič uvedeného motorového vozidla\n\n\ta následnou lustráciou v evidenčných systémoch bolo zistené, že menovaný viedol motorové vozidlo\n\n\taj napriek tomu, že právoplatným rozhodnutím Okresného súdu vo Vranove nad Topľou sp. zn. XXT/\n\n\tXX/XXXX zo dňa 25.4.2017, právoplatným dňom 14.6.2017 mu bol okrem iného uložený aj trest zákazu\n\n\tčinnosti viesť motorové vozidlá všetkých druhov v trvaní 48 mesiacov a tento doposiaľ trvá. Vec bola\n\n\tvedená pod sp. zn. XT/XXX/XXXX.\n\n\n\n\tNásledne, prokurátor Okresnej prokuratúry v Bardejove dňa 4.6.2018 na obvineného J. Z. aj ďalšiu\n\n\tobžalobu pre zločin úverového podvodu podľa § 14 k § 222 ods.1, ods.3 písm. a/ Trestného zákona,\n\n\tktorého sa mal dopustiť tak, že začiatkom mesiaca jún 2017 v úmysle získať peniaze za účelom\n\n\tuzatvorenia zmluvy o úvere spoločnosťou CETELEM, prostredníctvom internetovej stránky <https://\n\n\twww.cetelem.sk> z IP adresy XX.XXX.XXX.XX zo dňa 8.6.2017 v čase 13 hod. 44 minút 34 sekúnd\n\n\tvyplnil žiadosť o úver č. XXXXXXXXXXXXXX vo výške 12.000,- € z e-mailovej adresy J..H. dokladoval\n\n\tfalošné potvrdenie o zamestnaní a príjme, čím sa pokúsil uzatvoriť úver so spoločnosťou BNP PARIBAS\n\n\tPERSONAL FINANCE SA, pobočka zahraničnej banky, Twin City A, ul. Karadžičova 2, 812 36 Bratislava\n\n\tvo výške 12.000,- € a tým spoločnosti BNP PARIBAS PERSONAL FINANCE SA pobočka zahraničnej\n\n\tbanky, Twin City A, ul. Karadžičova 2, 812 36 Bratislava chcel spôsobiť škodu vo výške 12.000,- €,\n\n\tavšak k vyplateniu úveru nedošlo. Vec bola vedená pod sp. zn. XT/XXX/XXXX.\n\n\n\n\tSúd uznesením spojil vyššie uvedené veci, v ktorých boli podané samostatné obžaloby na spoločné\n\n\tkonanie, ktoré sa vedie pod sp. zn. XT/XXX/XXXX.\n\n\n\n\tSúd vykonal dokazovanie výsluchom obžalovaného J. Z.o, výsluchom svedka V. X., ako aj prečítaním\n\n\tlistinných dôkazov spisu a zistil tento skutkový stav.\n\n\n\n\tObžalovaný J. Z. na hlavnom pojednávaní vo vzťahu k prečinu podľa § 211 ods.1 písm. c/ Trestného\n\n\tzákona a prečinu podľa § 211 ods.1 písm. b/, ods,3 písm. a/ Trestného zákona podľa § 257 ods.1 písm.\n\n\tb/ Trestného poriadku vyhlásil, že je vinný zo spáchania uvedených skutkov a na otázky súdu podľa §\n\n\t333 ods.3 písm. c/, d/, f/, g/, h/ Trestného poriadku, t.j. či rozumie, čo tvorí podstatu skutkov, ktoré sa\n\n\tmu kladú za vinu; či bol ako obvinený poučený o svojich právach, najmä o práve na obhajobu, či mu\n\n\tbola daná možnosť na slobodnú voľbu obhajcu a či sa s obhajcom mohol radiť o spôsobe obhajoby; či\n\n\trozumie právnej kvalifikácii skutku ako trestného činu ; či bol oboznámený s trestnou sadzbou, ktorú\n\n\tzákon ustanovuje za trestný čin jemu kladený za vinu a či sa dobrovoľne priznáva a uznáva vinu za\n\n\tspáchaný skutok, zhodne odpovedal odpoveďou „áno“.\n\n\n\n\tSúd v súlade s návrhom prokurátora prijal vyhlásenie obžalovaného J. Z. o jeho vine podľa § 257 ods.1\n\n\tpísm. b/ Trestného poriadku a zároveň rozhodol, že ďalšie dokazovanie v rozsahu, v akom obžalovaný\n\n\tpriznal spáchanie skutkov sa nevykoná.\n\n\n\n\tObžalovaný J. Z. vo vzťahu k prečinu marenia výkonu úradného rozhodnutia podľa § 348 ods.1 písm.\n\n\td/ Trestného zákona vo veci pôvodne vedenej pod sp. zn. XT/XXX/XXXX, podľa § 257 ods.1 písm. a/\n\n\t Trestného poriadku vyhlásil, že je nevinný a ďalej k veci uviedol, že kritického dňa išiel spoločne s O. Z.\n\n\tdo obce Y., kde za 100,- EUR kúpil motorové vozidlo, a to aj napriek tomu, že mal uložený zákaz činnosti\n\n\tvedenia motorových vozidiel, ale on šoférovať nechcel s tým, že šoférovať bude nejaký jeho kamarát.\n\n\tPotom, čo auto kúpil, z dvora na ňom vyšiel O. Z. a auto zaparkoval pred miestnou krčmou a autom O.\n\n\tZ. išli do obce W. za X. W., ktorý mal jeho auto odšoférovať. V obci Y. sadol X. W. do jeho auta a išiel\n\n\ts ním do obce W. s tým, že on išiel v aute O. Z..\n\n\n\n\tKeďže táto výpoveď obžalovaného bola v rozpore s obsahom jeho výpovede z prípravného konania, súd\n\n\tvykonal ďalšie dokazovanie prečítaním výpovede obžalovaného z prípravného konania, kde obžalovaný\n\n\tpriznal spáchanie skutku kladeného mu za vinu, keď uviedol, že potom, čo kúpil auto, založil na neho\n\n\tznačky, ktoré niekde našiel, spoločne so svojím synom Z., jeho kamarátom a svojim bratom do auta\n\n\tnasadli a vybrali sa domov do W. a keďže má zadržaný vodičský preukaz, tak dával pozor, či niekde\n\n\tnestoja policajti alebo či niekto na neho policajtov nezavolal. Na chvíľu zastavil pred krčmou v obci Y.\n\n\ta keďže nič nešlo, vybral sa smerom na obec W.. Potom, čo kúsok prešiel, zbadal, že proti nemu ide\n\n\tpolicajné auto a keď okolo neho prešli, videl, že policajti sa pozerajú na neho a vzápätí sa otočili za\n\n\tním. Vtedy začal brzdiť, auto zastavil pri kraji cesty, chlapcom povedal, aby ostali sedieť v aute a on sa\n\n\trozbehol do poľa, aby ho nechytili, pretože v minulosti ho viackrát takto chytili šoférovať.\n\n\n\n\tObžalovaný rozpory vo svojich výpovediach odstrániť nevedel, na vysvetlenie uviedol, že on takto\n\n\tnevypovedal, vôbec to tak nebolo a on ani na polícii vypovedať nebol.\n\n\n\n\tSvedok V. X. uviedol, že ako člen policajnej hliadky išiel do obce Y. z dôvodu, že bolo hlásené, že pred\n\n\tpohostinstvom je zaparkované motorové vozidlo, ktoré má rozdielne evidenčné čísla. Asi 300-400 m\n\n\tpred obcou Y. k ním prichádzalo motorové vozidlo, s ktorým keď sa stretávali, videl na mieste vodiča\n\n\tobžalovaného J. Z. a tak povedal kolegovi, aby vozidlo otočil. Keď sa otáčali, videl, ako z miesta vodiča\n\n\tvyšiel obžalovaný J. Z. a odišiel do poľa. Keď prišli k autu, pri vozidle stáli 3 osoby, ktorých keď sa pýtal,\n\n\tkto auto riadil, najprv mlčali a potom povedali, že J. Z.. Obžalovaného vyzýval, aby sa vrátil k autu, ale\n\n\ton neprišiel a tak zobral všetkých troch mladistvých na políciu za účelom ich výsluchu, zaistil evidenčné\n\n\tčísla z auta a tieto poslal na okresný dopravný inšpektorát. Svedok uviedol, že obžalovaného J. Z.\n\n\tpoznal tak on, ako aj jeho kolega.\n\n\n\n\tObžalovaný J. Z. po tejto výpovedí svedka uviedol, že chce aj vo vzťahu k tomuto skutku urobiť\n\n\tvyhlásenie o jeho vine podľa § 257 Trestného poriadku.\n\n\n\n\tObžalovaný J. Z. podľa § 257 ods.1 písm. b/ Trestného poriadku vyhlásil, že je vinný aj zo skutku\n\n\tobžaloby vo veci pôvodne vedenej pod sp. zn. XT/XXX/XXXX a na otázky súdu podľa § 333 ods.3\n\n\tpísm. c/, d/, f/, g/, h/ Trestného poriadku, t.j. či rozumie, čo tvorí podstatu skutku, ktorý sa mu kladie\n\n\tza vinu; či bol ako obvinený poučený o svojich právach, najmä o práve na obhajobu, či mu bola daná\n\n\tmožnosť na slobodnú voľbu obhajcu a či sa s obhajcom mohol radiť o spôsobe obhajoby; či rozumie\n\n\tprávnej kvalifikácii skutku ako trestného činu ; či bol oboznámený s trestnou sadzbou, ktorú zákon\n\n\tustanovuje za trestný čin jemu kladený za vinu a či sa dobrovoľne priznáva a uznáva vinu za spáchaný\n\n\tskutok, zhodne odpovedal odpoveďou „áno“.\n\n\n\n\tSúd v súlade s návrhom prokurátora prijal aj toto vyhlásenie obžalovaného J. Z. o jeho vine podľa §\n\n\t257 ods.1 písm. b/ Trestného poriadku a zároveň rozhodol, že ďalšie dokazovanie v rozsahu, v akom\n\n\tobžalovaný priznal spáchanie skutku sa nevykoná.\n\n\n\n\tObžalovaný J. Z. vo vzťahu k skutku kladeného mu za vinu obžalobou vo veci vedenej pod sp. zn. XT/\n\n\tXXX/XXXX podľa § 257 ods.1 písm. a/ Trestného poriadku vyhlásil, že je nevinný a ďalej využil svoje\n\n\tprávo a k veci odmietol vypovedať.\n\n\n\n\tSúd vykonal dokazovanie prečítaním výpovede obžalovaného z prípravného konania, kde obžalovaný\n\n\tpriznal spáchanie skutku kladeného mu za vinu, keď uviedol, že v mesiaci jún 2017 za ním prišiel jeho\n\n\tkamarát E. K. a pýtal sa ho, či si nechce zarobiť nejaké peniaze a keďže on peniaze potreboval, tak\n\n\tsi cez internetovú stránku vyplnil žiadosť o úver vo výške 12.000,- EUR, kde pri vyplňovaní žiadosti\n\n\tvložil falošné potvrdenie o svojom zamestnaní a príjme. Krátko nato mu poštový kuriér doručil poštu,\n\n\tkde sa nachádzala zmluva o spotrebiteľskom a revolvingovom úvere, zmluva o vydaní kreditnej karty a\n\n\trámcová zmluva, doklady vystavené na jeho meno, ďalej dohoda o zrážkach zo mzdy, osobný dotazník a\n\n\tštandardné európske informácie o spotrebiteľskom úvere. Keď zásielku preberal, prišiel nejaký policajt,\n\n\tktorý mu povedal, že obálku zaisťuje a že tá bude predmetom policajného šetrenia. Ako uviedol, on\n\n\tnikdy žiadne peniaze neprevzal, požadovaný úver mu poskytnutý nebol.\n\n\tPo prečítaní výpovede obžalovaný J. Z. uviedol, že prečítaná výpoveď je pravdivá a že svojho konania\n\n\tľutuje.\n\n\n\n\n\n\tSúd vykonal ďalšie dokazovanie ohľadne osoby obžalovaného J. Z. prečítaním listinných dôkazov\n\n\tspisu, a to charakteristík a odpisu z registra trestov.\n\n\n\n\tNa základe takto vykonaného dokazovania, na základe vyhlásenia obžalovaného J. Z. o jeho vine\n\n\tpodľa § 257 ods.1 písm. b/ Trestného poriadku vo vzťahu k prečinom ohrozovania mravnej výchovy\n\n\tmládeže podľa § 211 ods.1 písm. c/ a § 211 ods.1 písm. b/, ods.3 písm. a/ Trestného zákona a vo vzťahu\n\n\tk prečinu marenia výkonu úradného rozhodnutia podľa § 348 ods.1 písm. d/ Trestného zákona, mal súd\n\n\tbez ďalšieho dokazovania za preukázané, že obžalovaný J. Z. tým, že\n\n\n\n\t-dňa 3.7.2017 v čase okolo 19:45 hod. viedol osobné motorové vozidlo zn. Ford Mondeo, bez\n\n\tprideleného evidenčného čísla po ceste R. medzi obcami Y. F. W. v okrese Bardejov, kde asi 300 m pred\n\n\tobcou Y. bol hliadkou OO PZ Kurov spoznaný ako vodič uvedeného motorového vozidla a následnou\n\n\tlustráciou v evidenčných systémoch bolo zistené, že menovaný viedol motorové vozidlo aj napriek tomu,\n\n\tže právoplatným rozhodnutím Okresného súdu vo Vranove nad Topľou sp. zn. XXT/XX/XXXX zo dňa\n\n\t25.4.2017, právoplatným dňom 14.6.2017 mu bol okrem iného uložený aj trest zákazu činnosti viesť\n\n\tmotorové vozidlá všetkých druhov v trvaní 48 mesiacov a tento doposiaľ trvá,\n\n\n\n\t-ako zákonný zástupca syna Z. Z., I.. X.XX.XXXX, G. Z. W. XXX, okres Bardejov spoločne s už\n\n\todsúdenou N. Z., I.. XX.X.XXXX v čase od 17.12.2016 do 4.2.2017 vydal ho do nebezpečenstva\n\n\tspustnutia tým, že mu umožnil v dvoch prípadoch dopustiť sa konania, ktoré je podľa Trestného\n\n\tzákona trestným činom, a to prečinu krádeže podľa § 212 ods. 2 písm. a/ Trestného zákona, za čo\n\n\tbol odsúdený rozsudkom Okresného súdu v Bardejove, č. k. XT/XX/XXXX zo dňa 28.4.2017, ktorý\n\n\tnadobudol právoplatnosť dňa 16.5.2017 a prečinu porušovanie domovej slobody podľa § 194 ods. 1,\n\n\tods. 2 písm. a/ Trestného zákona, za čo bol odsúdený rozsudkom Okresného súdu v Bardejove, č. k.\n\n\tXT/XX/XXXX zo dňa 28.6.2017, ktorý nadobudol právoplatnosť dňa 19.7.2017,\n\n\n\n\t-v dobe od 2.9.2016 do 30.6.2017 v W., okres Bardejov ako zákonný zástupca maloletých detí W. Z., I..\n\n\tXX.XX.XXXX, žiaka X.Z. triedy, J. Z., I.. X.X.XXXX, žiaka X.Z. triedy, W. Z., I.. X.X.XXXX, žiaka X.H. triedy\n\n\ta Z. Z., I.. X.XX.XXXX, žiaka X.S. triedy, všetci žiaci Základnej školy v W., okres Bardejov, všetci bytom\n\n\tW. XXX, okres Bardejov spoločne s už odsúdenou N. Z. nedbal o ich pravidelnú dochádzku do školy,\n\n\tkde v školskom roku 2016/2017 za uvedené obdobie W. Z. mal vymeškaných a neospravedlnených 158\n\n\tvyučovacích hodín, J. Z. 138 vyučovacích hodín, W. Z. 243 vyučovacích hodín a Z. Z. 380 vyučovacích\n\n\thodín,\n\n\n\n\n\n\tčím takto svojím konaním naplnil znaky prečinu marenia výkonu úradného rozhodnutia podľa § 348\n\n\tods.1 pís. d/ Trestného zákona a prečinov ohrozovania mravnej výchovy mládeže podľa § 211\n\n\tods.1 písm. c Trestného zákona a § 211 ods.1 písm. b/, ods.3 písm. a/ Trestného zákona, zo spáchania\n\n\tktorých ho súd uznal vinným.\n\n\n\n\tVo vzťahu k skutku vo veci pôvodne vedenej pod sp. zn. XT/XXX/XXXX - zločin úverového podvodu v\n\n\tštádiu pokusu podľa § 14 ods.1 k § 222 ods.1, ods.3 písm. a/ Trestného zákona, obžalovaný J. Z. podľa\n\n\t§ 257 ods.1 písm. a/ Trestného poriadku vyhlásil, že je nevinný a ďalej využil svoje právo a odmietol\n\n\tk veci vypovedať.\n\n\n\n\tSúd tak vykonal dokazovanie prečítaním výpovede obžalovaného J. Z. z prípravného konania, kde\n\n\tobžalovaný v plnom rozsahu priznal spáchanie skutku kladeného mu za vinu a po prečítaní tejto\n\n\tvýpovede vyhlásil, že táto jeho výpoveď je pravdivá.\n\n\n\n\tVzhľadom na uvedené, tak súd uznal obžalovaného J. Z. vinným aj zo zločinu úverového podvodu podľa\n\n\t§ 14 ods.1 k § 222 ods.1, ods.3 písm. a/ Trestného zákona, ktorého sa mal dopustiť tak, že začiatkom\n\n\tmesiaca jún 2017 v úmysle získať peniaze za účelom uzatvorenia zmluvy o úvere spoločnosťou\n\n\tCETELEM, prostredníctvom internetovej stránky <https://www.cetelem.sk> z IP adresy XX.XXX.XXX.XX\n\n\tzo dňa 8.6.2017 v čase 13 hod. 44 minút 34 sekúnd vyplnil žiadosť o úver č. XXXXXXXXXXXXXX vo\n\n\tvýške 12.000,- € z e-mailovej adresy J..H. dokladoval falošné potvrdenie o zamestnaní a príjme, čím sa\n\n\tpokúsil uzatvoriť úver so spoločnosťou BNP PARIBAS PERSONAL FINANCE SA, pobočka zahraničnej\n\n\tbanky, Twin City A, ul. Karadžičova 2, 812 36 Bratislava vo výške 12.000,- € a tým spoločnosti BNP\n\n\tPARIBAS PERSONAL FINANCE SA pobočka zahraničnej banky, Twin City A, ul. Karadžičova 2, 812\n\n\t36 Bratislava chcel spôsobiť škodu vo výške 12.000,- €, avšak k vyplateniu úveru nedošlo.\n\n\n\n\tSúd pri rozhodovaní o druhu a výmere trestu vychádzal z okolností uvedených v § 34 ods.4 Trestného\n\n\tzákona, pričom prihliadol najmä na spôsob spáchania skutku a jeho následok, zavinenie, pohnútku,\n\n\tpoľahčujúce a priťažujúce okolnosti, ale aj na osobu obžalovaného, jeho pomery a možnosti jeho\n\n\tnápravy.\n\n\n\n\n\n\tV danom prípade obžalovaný úmyselným konaním narušil záujem spoločnosti spočívajúci na riadnej\n\n\tvýchove osôb mladších ako osemnásť rokov; ďalej záujem na riadnom výkone rozhodnutí súdov,\n\n\tako aj záujem spočívajúci v ochrane cudzieho majetku pred neoprávneným zásahom zo strany jeho\n\n\tnevlastníka.\n\n\n\n\n\n\tSúd u obžalovaného prihliadol na poľahčujúce okolnosti podľa § 36 písm. l/ Trestného zákona, t.j. že\n\n\tsa k spáchaniu skutkov priznal a svoje konanie oľutoval , ale aj na priťažujúce okolnosti podľa § 37\n\n\tpísm. h/, m/ Trestného zákona , t.j. že sa dopustil viacerých trestných činov a že za trestné činy bol v\n\n\tminulosti právoplatne odsúdený.\n\n\n\n\tVzhľadom na vyššie uvedené skutočnosti tak súd obžalovanému uložil úhrnný trest odňatia slobody\n\n\tv trvaní 5 rokov a pre jeho výkon ho zaradil do ústavu na výkon trestu so stredným stupňom stráženia,\n\n\tpretože v posledných desiatich rokoch bol vo výkone trestu pre inú trestnú činnosť. Súčasne súd\n\n\tobžalovanému uložil aj trest zákazu činnosti vedenia motorových vozidiel všetkého druhu na dobu 6\n\n\trokov.\n\n\n\n\n\n\tSúd má zato, že uložený trest postačí pre nápravu a prevýchovu obžalovaného a že aj uložením tohto\n\n\tdruhu trestu sa u obžalovaného dosiahne účel trestu vyjadrený v § 34 ods.1 Trestného zákona.\n\n\n\n\tKeďže poškodený, spoločnosť BNP PARIBAS PERSONAL FINANCE SA, Bratislava si v tomto konaní\n\n\tnárok na náhradu škody neuplatnil, súd o náhrade škody nerozhodoval.\n\n\n\n\tPoučenie:\n\n\n\n\n\n\tProti tomuto rozsudku je prípustné odvolanie, ktoré možno podať do 15 dní odo dňa jeho oznámenia\n\n\tna tunajšom súde. Oznámením rozsudku je jeho vyhlásenie v prítomnosti toho, komu treba rozsudok\n\n\tdoručiť. Ak sa rozsudok vyhlásil v neprítomnosti takej osoby, oznámením je až doručenie rozsudku.\n\n\n\n\tOdvolanie môže podať prokurátor pre nesprávnosť ktoréhokoľvek výroku, a to v prospech i v neprospech\n\n\tobžalovaného.\n\n\n\n\n\n\tOdvolanie môže podať obžalovaný pre nesprávnosť výroku, ktorý sa ho priamo týka.\n\n\n\n\tOdvolanie môžu podať v prospech obžalovaného okrem obžalovaného a prokurátora i príbuzní v\n\n\tpriamom rade, jeho súrodenci, osvojiteľ, osvojenec, manžel a druh. Prokurátor tak môže urobiť aj proti\n\n\tvôli obžalovaného.\n\n\n\n\tOdvolanie môžu v prospech obžalovaného aj proti jeho vôli podať zákonný zástupca obžalovaného a\n\n\tjeho obhajca, ak je obžalovaný pozbavený spôsobilosti na právne úkony alebo ak je jeho spôsobilosť\n\n\tna právne úkony obmedzená.\n\n\n\n\tOdvolanie môže podať aj štátny orgán starostlivosti o deti a mládež pre nesprávnosť výroku, ktorý sa\n\n\ttýka mladistvého obžalovaného, a to len v jeho prospech a aj proti jeho vôli.\n\n\tOdvolanie môže podať aj poškodený, ktorý si uplatnil nárok na náhradu škody, pre nesprávnosť výroku\n\n\to náhrade škody, a to v neprospech obžalovaného. Ak je poškodeným právnická osoba, odvolanie môže\n\n\tpodať len osoba oprávnená konať za právnickú osobu.\n\n\n\n\tOdvolanie môže podať aj zúčastnená osoba pre nesprávnosť výroku o zhabaní vecí.\n\n\n\n\tOsoba oprávnená podať odvolanie proti niektorému výroku rozsudku môže ho napadnúť aj preto, že\n\n\ttaký výrok nebol urobený, ako aj pre porušenie ustanovení o konaní, ktoré predchádzalo rozsudku, ak\n\n\ttoto porušenie mohlo spôsobiť, že výrok je nesprávny alebo že chýba.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}