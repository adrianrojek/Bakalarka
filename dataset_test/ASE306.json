{"sud_guid": "", "sud_typ": "", "sud_nazov": "Okresný súd Trnava", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "2T/2/2013", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "Súd:                                  Okresný súd Trnava\n\n  Spisová značka:                       2T/2/2013\n\n  Identifikačné číslo súdneho spisu:    2113010012\n\n  Dátum vydania rozhodnutia:            15.02.2013\n\n  Meno a priezvisko sudcu, VSÚ:         JUDr. Helena Gajdošová\n\n  ECLI:                                 ECLI:SK:OSTT:2013:2113010012.1\n\n  Oblasti právnej úpravy:               Trestné právo - Život a zdravie\n\n  Povaha rozhodnutia:                   Prvostupňové nenapadnuté opravnými prostriedkami\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Trnava, samosudkyňou JUDr. Helenou Gajdošovou, v trestnej veci proti obvinenej P. F.,\n\n\tpre prečin ohovárania podľa § 373 ods. 1, ods. 2 písm. c/ Tr. zák. na verejnom zasadnutí konanom dňa\n\n\t15. 02. 2013 takto\n\n\n\n\tr o z h o d o l :\n\n\n\n\tPodľa § 334 ods. 4 Tr. por. súd s c h v a ľ u j e dohodu o vine a treste uzavretú medzi prokurátorkou\n\n\tOkresnej prokuratúry Trnava a obvinenou P. F. zo dňa 04. 01. 2013, sp. zn. 3Pv 393/12 a potvrdzuje ju\n\n\tv tomto znení:\n\n\n\n\tObvinená: P. F., nar. XX. XX. XXXX v C., trvale bytom C.,\n\n\tC. W. XXXX/XX, zamestnaná\n\n\tv B. T. K., N. XXX/XX,\n\n\tR.\n\n\n\n\n\n\tj e v i n n á , ž e\n\n\n\n\t1) od 02.04.2012 najmenej do 30.05.2012 na portáli www.azet.sk, ktorého správcom je spol. Azet.sk,\n\n\ta.s. Žilina vytvorila profily nickov julinkatt@azet.sk, julinkattt@azet.sk, julinkaatt@azet.sk,\n\n\tjuliadubrovayova@azet.sk, jullydubrovayova@azet.sk, v ktorých uviedla nepravdivé informácie\n\n\ttýkajúce sa poskytovania sexuálnych služieb poškodenou Q. F., ktoré boli spôsobilé ohroziť vážnosť\n\n\tpoškodenej Q. F. u jej rodiny, v pracovnom kolektíve i u známych,\n\n\n\n\t2) dňa 02.07.2012 v čase o 06:27 hod zaslala z počítača nachádzajúceho sa na adrese Leopoldov,\n\n\tNádražná 500/44, kde je zamestnaná prostredníctvom internetového pripojenia od spoločnosti Slovak\n\n\tTelekom, a.s. z IP adresy 78.98.186.179, predstavujúc sa ako Q. F. z emailovej schránky\n\n\tangeldeviltt@azet.sk na email redakcia@trnavskyhlas.sk, cas@cas.sk, plusjedenden@pluskari.sk,\n\n\tsomreporter@markiza.sk a noviny@joj.sk text „Dobrý deň, chcem sa spýtať, ako je možná jedna\n\n\tvec. V piatok 29.06.2012 sa v Trnave v podniku Relax konal akýsi open air festival. Hudba bola príliš\n\n\thlučná dokonca okolo jednej bol obrovsky ohňostroj. Volali sme na políciu, dokonca nám p. policajt\n\n\tpovedal, že sťažností mali niekoľko stoviek, ale že sú bezradní. A prečo? Pretože, keď polícia prišla do\n\n\tRelaxu, tak pán majiteľ povedal, aby to neriešili, lebo on môže, nakoľko tam sedel aj pán budúci krajsky\n\n\triaditeľ polície v Trnave A. B., o ktorom všetci v Trnave vedia, že je tichý spolumajiteľ tohto podniku. A\n\n\ttak policajti odišli bez možnosti napraviť to, na čo ich upozorňovali ľudia. Preto sa pýtam, v akom štáte\n\n\tto žijeme, že si majitelia podnikov môžu rušiť nočný kľud nehorázne hučiacou hudbou, ohňostrojmi a nič\n\n\tsa nestane? To naozaj len preto, že si pán A. B. riadi všetky nitky sám? To naozaj je nedotknuteľný? A\n\n\tdočkáme sa odpovede? Alebo sa to zase ututle? Prečo sa p. B. a B. všetko prepečie? Ďakujem za\n\n\todpoveď. S pozdravom F. Júlia “ a tento text bol následne zverejnený v týždenníku Trnavský hlas,\n\n\tč.27/212, str.č.4, s dátumom od 4.7.2012 do 11.7.2012 pod názvom „Papier znesie všetko“, v\n\n\tskutočnosti však tieto informácie boli nepravdivé, J.. A. B. uvedeného dňa v podniku Relax vôbec nebol\n\n\ta o týchto skutočnostiach sa dozvedel až zo zverejneného článku, čím týmto konaním bola značnou\n\n\tmierou verejne ohrozená vážnosť poškodeného J.. A. B. u občanov, ako aj v jeho funkcii riaditeľa\n\n\tKrajského riaditeľstva PZ Trnava.\n\n\n\n\tt e d a\n\n\n\n\tv bodoch 1 - 2\n\n\to inom oznámila nepravdivý údaj, ktorý je spôsobilý značnou mierou ohroziť jeho vážnosť u\n\n\tspoluobčanov, poškodiť ho v zamestnaní, narušiť jeho rodinné vzťahy alebo spôsobiť mu inú vážnu\n\n\tujmu a taký čin spáchala verejne,\n\n\n\n\tč í m s p á c h a l a\n\n\n\n\tv bodoch 1 - 2\n\n\tprečin ohovárania podľa § 373 ods. 1, ods. 2 písm. c) Trestného zákona.\n\n\n\n\tZa to sa\n\n\n\n\to d s u d z u j e :\n\n\n\n\tPodľa § 373 ods. 2 Tr. zák., § 56 ods. 2 Tr. zák., § 36 písm. j/, písm. l/ Tr. zák., § 38 ods. 3 Tr. zák. na\n\n\tpeňažný trest vo výške 250,- Eur.\n\n\n\n\tPodľa § 57 ods. 3 Tr. zák. súd ustanovuje pre prípad, že by výkon peňažného trestu mohol byť\n\n\túmyselne zmarený, náhradný trest odňatia slobody v trvaní 1 (jeden) mesiac.\n\n\n\n\tPodľa § 57 ods. 2 Tr. zák. zaplatená suma peňažného trestu pripadá štátu.\n\n\n\n\to d ô v o d n e n i e :\n\n\n\n\tPodľa § 232 a nasl. Tr. poriadku bolo dňa 04. 01. 2013 vykonané konanie o dohode o vine a treste\n\n\tmedzi prokurátorkou Okresnej prokuratúry Trnava a obvinenou P. F..\n\n\n\n\tObvinená P. F. priznala spáchanie skutku uvedeného vo výroku tohto rozsudku, ktorý bol právne\n\n\tposúdený ako prečin ohovárania podľa § 373 ods. 1, ods. 2 písm. c/ Tr. zák.\n\n\n\n\tObvinená P. F. na návrh prokurátorky Okresnej prokuratúry Trnava súhlasila, aby jej súd za tento uložil\n\n\tpeňažný trest vo výške 250,.- Eur, pre prípad, že by bol výkon peňažného trestu úmyselne zmarený,\n\n\tsúhlasila, aby jej súd ustanovil náhradný trest odňatia slobody v trvaní jeden mesiac. Taktiež súhlasila,\n\n\tže zaplatená suma peňažného trestu pripadá štátu.\n\n\n\n\tProkurátorka Okresnej prokuratúry Trnava podala dňa 04. 01. 2013 podľa § 233 ods. 1 Tr. por. na\n\n\ttunajší súd návrh na schválenie dohody o vine a treste uzavretej s obvinenou P. F..\n\n\n\n\tSamosudkyňa návrh dohody o vine a treste podľa § 331 ods. 1 Tr. por. preskúmala podľa jeho obsahu,\n\n\tpodľa obsahu spisu 2T/2/2013 a podľa § 331 ods. 1 písm. a/ Tr. por. určila termín verejného zasadnutia\n\n\tna rozhodnutie na deň 15. 02. 2013.\n\n\n\n\tNa verejnom zasadnutí Okresného súdu Trnava konanom dňa 15. 02. 2013 obvinená P. F. na otázky\n\n\tpodľa § 333 ods. 3 Tr. por., či\n\n\n\n\ta/ rozumie podanému návrhu na dohodu o vine a treste, odpovedala: áno,\n\n\tb/ súhlasí, aby sa jej trestná vec prejednala touto skrátenou formou, čím sa vzdáva práva na verejný\n\n\tsúdny proces, odpovedala: áno,\n\n\tc/ rozumie, čo tvorí podstatu skutku, ktorý sa jej kladie za vinu, odpovedala: áno,\n\n\td/ bola ako obvinená poučená o svojich právach, najmä o práve na obhajobu, či jej bola daná možnosť\n\n\tna slobodnú voľbu obhajcu a či sa s obhajcom mohla radiť o spôsobe obhajoby, odpovedala: áno,\n\n\te/ rozumie podstate konania o návrhu na dohodu o vine a treste, odpovedala: áno,\n\n\tf/ rozumie právnej kvalifikácii skutku ako prečinu, odpovedala: áno,\n\n\tg/ bola oboznámená s trestnou sadzbou, ktorú zákon ustanovuje za prečin jej kladený za vinu,\n\n\todpovedala: áno,\n\n\th/ sa dobrovoľne priznala a uznala vinu za spáchaný skutok, ktorý sa v návrhu dohody o vine a treste\n\n\tkvalifikuje ako určitý prečin, odpovedala: áno,\n\n\ti/ súhlasí s navrhovaným trestom, trest prijíma a v ustanovených lehotách sa podriadi výkonu trestu a\n\n\tochrannému opatreniu a nahradí škodu v rozsahu dohody, odpovedala: áno,\n\n\tj/ si uvedomuje, že ak súd prijme návrh na dohodu o vine a treste a vynesie rozsudok, ktorý nadobudne\n\n\tprávoplatnosť vyhlásením, nebude možné proti tomuto rozsudku podať odvolanie, odpovedala: áno.\n\n\n\n\tOkresný súd na verejnom zasadnutí zistil, že dohoda o vine a treste medzi prokurátorkou Okresnej\n\n\tprokuratúry Trnava a obvinenou P. F. bola uzavretá v súlade s ustanoveniami Tr. poriadku (§ 232, §\n\n\t333 ods. 3), nie je nespravodlivá (§ 334 ods. 2), preto ju na verejnom zasadnutí dňa 15. 02. 2013\n\n\tschválil a vyhlásil rozsudok tak, ako je uvedený vo výroku tohto rozhodnutia.\n\n\n\n\tPoučenie:\n\n\n\n\n\n\tProti tomuto rozsudku nie je prípustné odvolanie (§ 334 ods. 4 Tr. por.)\n\n\tDovolanie ako mimoriadny opravný prostriedok je prípustné iba za\n\n\tpodmienky podľa § 371 ods. 1 písm. c/, ods. 2 Tr. por.\n\n\tRozsudok nadobudol právoplatnosť vyhlásením (§ 334 ods. 5 Tr. por.).\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}