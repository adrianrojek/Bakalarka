{"sud_guid": "", "sud_typ": "", "sud_nazov": "Okresný súd Vranov nad Topľou", "guid": "", "sud_kraj": "", "sud_okres": "", "oblast_pravnej_upravy": [], "podoblast_pravnej_upravy": [], "forma_rozhodnutia": "", "povaha_rozhodnutia": ["Zmeňujúce"], "nadpis_rozhodnutia": "", "spisova_znacka": "4C/22/2017", "identifikacne_cislo_spisu": "", "sudca_guid": "", "sudca_meno": "", "sudca_meno_text": "", "odkazovane_predpisy": [], "dokument_nazov": "", "dokument_fulltext": "\n\nSúd:                                 Okresný súd Vranov nad Topľou\n\nSpisová značka:                      4C/22/2017\n\nIdentifikačné číslo súdneho spisu:   8817203443\n\nDátum vydania rozhodnutia:           09. 11. 2017\n\nMeno a priezvisko sudcu, VSÚ:        JUDr. Ján Kozenko\n\nECLI:                                ECLI:SK:OSVT:2017:8817203443.1\n\n\n\n\n\n\tROZSUDOK V MENE SLOVENSKEJ REPUBLIKY\n\n\n\n\tOkresný súd Vranov nad Topľou sudcom JUDr. Jánom Kozenkom v právnej veci žalobkyne: W. C., M..\n\n\tD., T.. XX.X.XXXX, H. D. T. U. X, G. XXX/XX, proti žalovanému: I. C., T.. XX.X.XXXX, H. G. C., G. XXX/\n\n\tX, o ochranu osobnosti a náhradu nemajetkovej ujmy, takto\n\n\n\n\trozhodol:\n\n\n\n\n\n\tI. Súd z a v ä z u j e žalovaného v lehote jedného mesiaca od právoplatnosti rozsudku zabezpečiť\n\n\tuverejnenie ospravedlnenia žalobkyni v tomto znení:\n\n\n\n\t„Ospravedlňujem sa W. C. za moje nepravdivé tvrdenia o jej osobe, za sexuálne osočovanie z mojej\n\n\tstrany, ktoré poškodili jej povesť, znížili ľudskú dôstojnosť, ako aj vážnosť v spoločnosti.“\n\n\n\n\tII. Vyššie uvedené ospravedlnenie je žalovaný p o v i n n ý v lehote jedného mesiaca od právoplatnosti\n\n\trozsudku uverejniť na svojom profile Facebooku, na profile žalobkyne na Facebooku menom W. D., ako\n\n\taj na podnikateľskom profile žalobkyne na Facebooku pod menom W. C. D..\n\n\n\n\tIII. Okrem toho je žalovaný p o v i n n ý vyššie uvedené ospravedlnenie uverejniť aj na webovom\n\n\tportáli: www.pokec.azet.sk <http://www.pokec.azet.sk>, kde sa ospravedlní verejne na svojom profile,\n\n\taj na profile žalobkyne pod menom W., a taktiež aj na podnikateľskom profile žalobkyne pod menom\n\n\tvesticalucia.\n\n\n\n\n\n\tIV. Súd z a v ä z u j e žalovaného zaplatiť žalobkyni nemajetkovú ujmu vo výške 5.000,- €, a to v\n\n\tlehote 3 dní od právoplatnosti tohto rozsudku.\n\n\n\n\tV. Súd žalobu žalobkyne čo do zvyšku z a m i e t a .\n\n\n\n\tVI. Žalobkyni náhradu trov konania n e p r i z n á v a .\n\n\n\n\todôvodnenie:\n\n\n\n\n\n\t1. Žalobkyňa vo svojej žalobe uviedla, že žalovaný je jej bývalým manželom. Manželstvo bolo rozvedené\n\n\trozsudkom Okresného súdu Vranov nad Topľou zo dňa 10.11.2014, č.k. XP/ XXX/XXXX. Rozsudok o\n\n\trozvode manželstva nadobudol právoplatnosť dňa 24.11.2014.\n\n\n\n\t2. Dňa 15.02.2017 Okresný súd Vranov nad Topľou v konaní vedenom pod sp.zn. XXT/ XXX/XXXX,\n\n\trozhodol, že žalovaný I. C., M. C., T.. XX.XX.XXXX je vinný v tom, že o žalobkyni oznámil nepravdivý\n\n\túdaj, ktorý jej značnou mierou ohrozil vážnosť u spoluobčanov, poškodil ju v zamestnaní, v podnikaní,\n\n\tnarušil jej rodinné vzťahy a tento Čin spáchal verejne - použitím počítačovej siete, Čím spáchal\n\n\tprečin ohovárania podľa § 373 ods. 1, ods. 2 písm. c) Trestného zákona s poukazom na § 122 ods.\n\n\t2 písm. a) Trestného zákona. Žalovaný dňa 03.12.2015, v čase 21:13 hod., v úmysle znemožniť\n\n\tžalobkyňu pred širokou verejnosťou, príbuznými a spoločnými známymi ľuďmi, na internetovom portáli\n\n\twvvvv.pokec.azet.sk, z IP adresy 94.112.20.119, prostredníctvom svojho telefónneho čísla XXXX XXX\n\n\tXXX, ktoré použil pri registrácii, vytvoril užívateľský profil ,,W., na ktorom súčasne zverejnil fotografiu\n\n\tžalobkyne W. C., M.. D., uviedol jej vek, okres a kraj, v ktorom žije a k takto zverejnenej fotografii pripojil\n\n\thanlivý nápis v znení: „Jebať treba stačí napísať a dohoda istá\", čo malo u užívateľov sociálnych sietí\n\n\tnavodzovať dojem, že poškodená poskytuje sexuálne služby za odplatu, aj keď žalobkyňa W. C. takéto a\n\n\tpodobné aktivity nikdy v minulosti nevykonávala. Žalovaný sa ku spáchaniu skutku priznal a uznal vinu.\n\n\n\n\t3. Podľa § 11 Občianskeho zákonníka č. 40/1964 Zb. má každá fyzická osoba právo na ochranu svojej\n\n\tosobnosti, najmä života a zdravia, občianskej cti a ľudskej dôstojnosti, ako aj súkromia, svojho mena a\n\n\tprejavov osobnej povahy. Podľa § 13 Občianskeho zákonníka č. 40/1964 Zb. má fyzická osoba právo\n\n\tdomáhať sa, aby sa upustilo od neoprávnených zásahov do práva na ochranu jej osobnosti, aby sa\n\n\todstránili následky týchto zásahov a aby jej bolo dané primerané zadosťučinenie, ako aj má fyzická\n\n\tosoba tiež právo na náhradu nemajetkovej ujmy v peniazoch.\n\n\n\n\t4. Ďalej uviedla, že tvrdenia žalovaného, sú nielen nepravdivé, ale navyše tiež difamujúcej povahy,\n\n\tpretože negatívne ovplyvňujú povesť žalobkyne na verejnosti, jej vážnosť v spoločnosti, česť i v\n\n\tsúkromnej sfére, ako aj v neposlednom rade jej povesť a postavenie v podnikateľských vzťahoch.\n\n\tŽalovaný žalobkyni prisudzuje prakticky povesť „ľahkej\" ženy, čo je absolútne nepravdivé a veľmi\n\n\tzahanbujúce pre žalobkyňu. Tieto tvrdenia sú nemorálne a znižujú morálny status žalobkyne v\n\n\tspoločnosti. Žalobkyňa je toho názoru, že konaním žalovaného jej bola v značnej miere znížená\n\n\tdôstojnosť a vážnosť v spoločnosti. Poukázala, že tieto jeho tvrdenia sú nepochybne neoprávnenými\n\n\tzásahmi do jej osobnostných práv podľa § 11-16 Občianskeho zákonníka č. 40/1964 Zb. Zadosťučinenie\n\n\tspočívajúce v ospravedlnení by pre ňu nebolo dostačujúce. Žalobkyňa má nárok na náhradu\n\n\tnemajetkovej ujmy v peniazoch, ktorá jej bola tvrdením žalovaného spôsobená. Za primeranú považuje\n\n\tžalobkyňa čiastku vo výške 15.000,- €. K výške požadovanej čiastky poukazuje žalobkyňa opätovne na\n\n\tuž spomínané okolnosti nepravdivého výroku o jej osobe, najmä na jej zníženie ľudskej dôstojnosti v\n\n\tspoločnosti, ako aj na súvislosť s jej podnikaním a závažnosť tvrdenia žalovaného o jej osobe.\n\n\n\n\t5. Žalovaný sa vo veci nevyjadril, nakoľko sa na pojednávanie nedostavil, svoju neúčasť na pojednávaní,\n\n\tkde doručenie bolo vykázané právnou fikciou, neospravedlnil.\n\n\n\n\t6. Súd vykonaným dokazovaním zistil tento skutkový stav vo veci:\n\n\n\n\t7. Žalobkyňa vo svojej výpovedi uviedla, že návrh, ktorý podala, je dôvodný, a to z dôvodu, že žalovaný\n\n\tsa ju snažil dňa 3.12.2015 hanblivým spôsobom znemožniť pred širokou verejnosťou, príbuznými\n\n\ta spoločnými známymi ľuďmi. Na internetovom portáli wvvvv.pokec.azet.sk. Prostredníctvom svojho\n\n\tsvojho telefónneho čísla XXXX XXX XXX vytvoril užívateľský profil ,,W., na ktorom súčasne zverejnil jej\n\n\tfotografiu, uviedol jej vek, okres a kraj, v ktorom žije a k takto zverejnenej fotografii pripojil hanlivý nápis\n\n\tv znení: „Jebať treba stačí napísať a dohoda istá\". Toto malo u užívateľov sociálnych sietí navodzovať\n\n\tdojem, že poskytuje sexuálne služby za odplatu. Nikdy v živote takéto a podobné aktivity nevykonávala.\n\n\tPreto je neprípustné, aby ju takto žalovaný zhadzoval pred verejnosťou. Jej bývalý manžel sa ku\n\n\tspáchaniu skutku priznal a uznal vinu. Spolu so žalobou bol doložený aj rozsudok Okresného súdu\n\n\tVranov nad Topľou zo dňa 15.02.2017, č. k.: XXT/XXX/XXXX. Žalovaný o nej oznámil nepravdivý údaj,\n\n\tktorým značnou mierou ohrozoval jej vážnosť v spoločnosti, poškodil ju v zamestnaní, v podnikaní,\n\n\tnarušil jej rodinné vzťahy a tento čin spáchal verejne použitím počítačovej siete, čím spáchal prečin\n\n\tohovárania. Uviedla, že to pociťovala strašne. Má prácu na živnosť, znížili sa jej príjmy. Jej deti v škole\n\n\tboli vysmievané ostatnými deťmi a rodina na ňu pozerala, čo robí. Je sama s deťmi, rozvedená. To bolo\n\n\tpre ňu strašné. Ako príklad uviedla, že prišiel k nej klient, reagujúc na uverejnenú „ponuku“ na internete.\n\n\tMala rôzne telefonáty, hanbila sa. Ďalej dodala, že podniká pri poskytovaní ezoterických služieb. Má\n\n\tživnostenský list. Aj na internete má zverejnenú stránku na poskytovanie týchto služieb (veštica). V\n\n\tdôsledku zverejnenia tých údajov žalovaným poklesli jej príjmy, a pociťuje to aj teraz. Z toho dôvodu\n\n\tsi našla riadnu prácu v spoločnosti Skanska, s mesačným príjmom 510,- €. Ďalej dodala, že oproti\n\n\ttrestnému konaniu, kde bola uvádzaná čiastka 5.000 €, teraz uviedla čiastku 15.000,- €, pretože má\n\n\tveľa výdavkov. Hoci vykonáva 2-3 roboty, brigády, finančne jej to nepostačuje. Strašne jej klesli príjmy\n\n\tz podnikateľskej činnosti. Predtým zarábala aj cca 500,- € mesačne. Teraz jej to kleslo na 200,- €.\n\n\t8. Z oboznámeného pripojeného spisu tunajšieho súdu, sp.zn. XXT/XXX/XXXX vyplýva, že rozsudkom\n\n\ttunajšieho súdu zo dňa 15.2.2017, č.k. XXT/XXX/XXXX-XX, ktorý nadobudol právoplatnosť dňom\n\n\t15.2.2017, bola schválená dohoda o vine a treste, na základe ktorej obvinený I. C., po právoplatnosti\n\n\ttohto rozsudku odsúdený, v tomto konaní žalovaný, bol uznaný vinným z prečinu ohovárania podľa §373\n\n\tods. 1 ods. 2 písmeno c) Trestného poriadku, s poukazom na §122 ods. 2 písmeno a) Trestného zákona.\n\n\tŽalovaný bol odsúdený k peňažnému trestu vo výške 500,- €, k náhradnému trestu odňatia slobody 5\n\n\tmesiacov a poškodená, teraz žalobkyňa bola s nárokom na náhradu škody odkázaná na civilný proces.\n\n\n\n\t9. Sudca oboznámil s obsahom spisu, a to tak zápisnicu o výsluchu obvineného, poškodenej, teraz\n\n\tžalobkyne, listinnými dôkazmi tak, ako sa tieto nachádzajú v spise na čl. 34-38, 39-40.\n\n\n\n\t10. Na základe vyššie uvedeného dokazovania súd mal jednoznačne za preukázané, že žalovaný sa\n\n\tdopustil konania tak, ako je to uvedené v žalobe žalobkyne, ako aj v trestnom spise tunajšieho súdu\n\n\tXXT/XXX/XXXX. Týmto konaním žalovaný neprimeraným skresľujúcim spôsobom navodil u užívateľov\n\n\tFacebooku, ako aj webovom portáli, profile žalobkyne, ako aj podnikateľskom profile žalobkyne dojem\n\n\to neetickom konaní žalobkyne, čím dosiahol svoj cieľ - vyvolať o nej jednoznačne negatívny obraz, v\n\n\tdôsledku čoho žalobkyňa po zverejnení týchto jednoznačne nepravdivých informácií mala problémy\n\n\tjednak v rodine, v práci, aj v súvislosti s výchovou svojich detí. Tieto skutočnosti narušili povesť\n\n\tžalobkyne v jej osobnom, ako aj pracovnom živote, čím vo veľmi vysokej miere bola znížená jej\n\n\tdôstojnosť a vážnosť aj v spoločnosti.\n\n\n\n\t11. Podľa § 11 Občianskeho zákonníka, fyzická osoba má právo na ochranu svojej osobnosti, najmä\n\n\tživota a zdravia, občianskej cti a ľudskej dôstojnosti ako aj súkromia, svojho mena a prejavov osobnej\n\n\tpovahy.\n\n\n\n\n\n\t12. Podľa § 13 ods. 1, 2, 3 Občianskeho zákonníka, fyzická osoba má právo najmä sa domáhať, aby\n\n\tsa upustilo od neoprávnených zásahov do práva na ochranu jej osobnosti. Aby sa odstránili následky\n\n\ttýchto zásahov a aby jej bolo dané primerané zadosťučinenie. Pokiaľ by sa nezdalo postačujúce\n\n\tzadosťučinenie podľa ods. 1, najmä preto, že bola v značnej miere znížená dôstojnosť fyzickej osoby\n\n\talebo jej vážnosť v spoločnosti, má fyzická osoba tiež právo na náhradu nemajetkovej ujmy v peniazoch.,\n\n\tVýšku náhrady podľa ods. 2 určí súd s prihliadnutím na závažnosť vzniknutej ujmy a na okolnosti za\n\n\tktorých k porušeniu práva došlo.\n\n\n\n\t13. Vzhľadom na vyššie uvedené skutočnosti súd vyhovel žalobe žalobkyne a uložil žalovanému\n\n\tpovinnosť ospravedlniť sa žalobkyni tak, ako je to uvedené vo výroku tohto rozsudku.\n\n\n\n\t14. Pokiaľ sa týka výšky nemajetkovej ujmy, súd mal v danom prípade za preukázané, že žalovaný má\n\n\tpovinnosť žalobkyni uhradiť nemajetkovú ujmu v peniazoch, pričom pokiaľ sa týka jej výšky, prihliadal tak\n\n\tna závažnosť spôsobenej ujmy, na okolnosti, za ktorých k porušeniu práva došlo, ako aj na skutočnosť,\n\n\tže žalobkyňa sama tak, ako je to uvedené v trestnom spise, uviedla výšku nemajetkovej ujmy 5.000,-\n\n\t€. Súd mal za to, že takáto výška je primeraná, z toho dôvodu rozhodol podľa výrokovej časti tohto\n\n\trozhodnutia a žalobu žalobkyne čo do zvyšky zamietol.\n\n\n\n\t15. Podľa §262 ods. 1 CSP, o nároku na náhradu trov konania rozhodne súd v rozhodnutí, ktorým\n\n\tsa konanie končí s tým, že z ust. § 257 CSP vyplýva, že súd neprizná náhradu trov konania, ak\n\n\texistujú dôvody hodné osobitného zreteľa. V danom prípade ich súd videl v tom, že žalobkyňa pôvodne\n\n\tpožadovala náhradu 15.000,- €. Súd jej priznal 5.000,- € a napriek tomu, že konanie žalovaného je\n\n\todsúdeniahodné, predsa ide o bývalých manželov, ktorí majú spoločné deti a priznanie trov žalobkyni\n\n\tby ešte viac narušilo už beztak narušené vzťahy medzi bývalými manželmi a rodičmi maloletých deti.\n\n\n\n\tPoučenie:\n\n\n\n\n\n\tProti tomuto rozhodnutiu možno podať odvolanie v lehote 15 dní odo dňa jeho doručenia na Okresný\n\n\tsúd Vranov nad Topľou, písomne, v potrebnom počte vyhotovení.\n\n\tV odvolaní sa popri všeobecných náležitostiach podania uvedie, proti ktorému rozhodnutiu smeruje, v\n\n\takom rozsahu sa napáda, z akých dôvodov sa rozhodnutie považuje za nesprávne (odvolacie dôvody)\n\n\ta čoho sa odvolateľ domáha (odvolací návrh).\n\n\n\n\tRozsah, v akom sa rozhodnutie napáda a dôvody odvolania môže odvolateľ rozšíriť len do uplynutia\n\n\tlehoty na odvolanie.\n\n\n\n\tOdvolanie možno odôvodniť len tým, že\n\n\ta) neboli splnené procesné podmienky,\n\n\tb) súd nesprávnym procesným postupom znemožnil strane, aby uskutočňovala jej patriace procesné\n\n\tpráva v takej miere, že došlo k porušeniu práva na spravodlivý proces,\n\n\tc) rozhodoval vylúčený sudca alebo nesprávne obsadený súd,\n\n\td) konanie má inú vadu, ktorá mohla mať za následok nesprávne rozhodnutie vo veci,\n\n\te) súd prvej inštancie nevykonal navrhnuté dôkazy, potrebné na zistenie rozhodujúcich skutočností,\n\n\tf) súd prvej inštancie dospel na základe vykonaných dôkazov k nesprávnym skutkovým zisteniam,\n\n\tg) zistený skutkový stav neobstojí, pretože sú prípustné ďalšie prostriedky procesnej obrany alebo ďalšie\n\n\tprostriedky procesného útoku, ktoré neboli uplatnené, alebo\n\n\th) rozhodnutie súdu prvej inštancie vychádza z nesprávneho právneho posúdenia veci.\n\n\n\n\tOdvolanie proti rozhodnutiu vo veci samej možno odôvodniť aj tým, že právoplatné uznesenie súdu prvej\n\n\tinštancie, ktoré predchádzalo rozhodnutiu vo veci samej, má vadu uvedenú v odseku 1, ak táto vada\n\n\tmala vplyv na rozhodnutie vo veci samej.\n\n\n\n\tOdvolacie dôvody a dôkazy na ich preukázanie možno meniť a dopĺňať len do uplynutia lehoty na\n\n\tpodanie odvolania.\n\n\n\n\tProstriedky procesného útoku alebo prostriedky procesnej obrany, ktoré neboli uplatnené v konaní pred\n\n\tsúdom prvej inštancie, možno v odvolaní použiť len vtedy, ak\n\n\ta) sa týkajú procesných podmienok,\n\n\tb) sa týkajú vylúčenia sudcu alebo nesprávneho obsadenia súdu,\n\n\tc) má byť nimi preukázané, že v konaní došlo k vadám, ktoré mohli mať za následok nesprávne\n\n\trozhodnutie vo veci alebo\n\n\td) ich odvolateľ bez svojej viny nemohol uplatniť v konaní pred súdom prvej inštancie.\n\n\n\n\tAk nebude povinnosť uložená týmto rozhodnutím splnená v stanovenej lehote, možno sa jej splnenia\n\n\tdomáhať návrhom na vykonanie exekúcie podľa osobitného predpisu.\n", "dokument_download_link": "", "datum_vydania_rozhodnutia": "", "odkazovane_predpisy_iri": "", "ecli": "", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": ""}