
Súd:                                 Krajský súd Košice
Spisová značka:                      4To/14/2018
Identifikačné číslo súdneho spisu:   7217013037
Dátum vydania rozhodnutia:           25. 04. 2018
Meno a priezvisko sudcu, VSÚ:        JUDr. Jaroslav Chlebovič
ECLI:                                ECLI:SK:KSKE:2018:7217013037.6


	ROZSUDOK V MENE SLOVENSKEJ REPUBLIKY

	Krajský súd v Košiciach, v senáte zloženom z predsedu senátu JUDr. Jaroslava Chleboviča a sudcov
	JUDr. Františka Ševčoviča a JUDr. Zuzany Homzovej, v trestnej veci obžalovaného Y. C., pre zločin
	výroby detskej pornografie podľa § 368 ods.1 Tr. zák. a iné, na verejnom zasadnutí konanom dňa 25.
	apríla 2018 v Košiciach, o odvolaní obžalovaného proti rozsudku Okresného súdu Košice II zo dňa
	11.1.2018, sp. zn. 3T/97/2017 takto

	rozhodol:


	Podľa § 321 ods.1 písm. e), ods.2 Tr. por. z r u š u j e napadnutý rozsudok vo výroku o treste a spôsobe
	jeho výkonu.

	Podľa § 322 ods.3 Tr. por. obžalovanému Y. C., nar. XX.X.XXXX v F., bytom F. - H. Č.Ť. R., toho času
	vo väzbe v ÚVV a ÚVTOS Košice ukladá podľa § 368 ods.1, § 36 písm. d), písm. j), písm. l), písm. n)
	Tr. zák., § 37 písm. h) Tr. zák., § 38 ods.3 Tr. zák., § 41 ods.2 Tr. zák., § 39 ods.1 Tr. zák., § 39 ods.3
	písm. e) Tr. zák. úhrnný trest odňatia slobody v trvaní 36 (tridsaťšesť) mesiacov nepodmienečne.

	Podľa § 48 ods.2 písm. a) Tr. zák. obžalovaného pre výkon trestu odňatia slobody zaraďuje do ústavu
	na výkon trestu s minimálnym stupňom stráženia.

	odôvodnenie:


	Okresný súd Košice II rozsudkom zo dňa 11.1.2018, sp. zn. 3T/97/2017 uznal obžalovaného Y. C. za
	vinného v bodoch 1.,2.,5. a 6 z pokračujúceho prečinu rozširovania detskej pornografie podľa § 369
	ods.1 Tr. zák., v bode 3. z prečinu prechovávania detskej pornografie podľa § 370 ods.1 Tr. zák. a v
	bode 4. zo zločinu výroby detskej pornografie podľa § 368 ods.1 Tr. zák. na tom skutkovom základe, že

	1. Vystupujúc pod menom „D. L.“ v F. na ul. R. XX, v byte č. XX na X. poschodí, dňa 10.12.2016
	v časoch 08:28:08 h UTC (koordinovaný svetový čas) prostredníctvom prístupu do internetu cez IP
	adresu č. XX.XX.XXX.XXX použitím počítačovej siete prostredníctvom internetovej služby facebook.com
	odoslal ako prijímateľovi na portáli facebook.com vystupujúcim pod menom „Y. C." zobrazenie detskej
	pornografie, a to päť fotografií maloletého dieťaťa ženského pohlavia,
	2. Vystupujúc pod menom „Y. C.", emailová adresa Y..M., používateľské meno „Y..C.", dátum narodenia
	XX.XX.XXXX, profil URL: P.:W..O..M..C., N. A. XXXXXXXXXXXXXXX, v F., na ul. R. XX, v byte č.
	XX na X. poschodí, dňa 10.12.2016 v časoch 08:42:01 hod. UTC, 08:42:03 hod. UTC, 08:42:04 hod.
	UTC, 08:42:05 hod. UTC, 08:42:08 hod. UTC, 08:42:11 hod. UTC, 08:42:12 hod. UTC a 08:42:17 UTC
	prostredníctvom prístupu na internet cez IP adresu č. XX.XX.XXX.XXX poskytovateľa R. V., C..
	R.., zverejnil prostredníctvom internetovej služby facebook.com deväť fotografií zobrazujúcich materiál
	s obsahom detskej pornografie,
	3. od presne nezisteného dňa do 7.7.2017 v mieste bydliska v F. na ulici R. XX, v byte č. XX na
	X. poschodí, prechovával v mobilnom telefóne, zn. SAMSUNG, model R., v ktorom bola zistená SIM
	karta R.: XXXXXXXXXXXXXXXXXX a pamäťová microSD karta zn. F. s kapacitou 16 GB, s označením
	na prednej strane „R.-XXX.C." rôzne grafické a video súbory s vyobrazením nahých časti tiel, zjavne
	mladistvého veku, zobrazujúce súlož alebo iný spôsob pohlavného styku s dieťaťom alebo osobou
	vyzerajúcou ako dieťa alebo obnažené časti tela dieťaťa, po obsahovej stránke vyhodnotené ako detská
	pornografia,


	4. v období od 04.06.2017 do 21.06.2017 prostredníctvom sociálnej siete internetového portálu facebook
	získal priazeň poškodenej mal. B..F.., nar. X.X.XXXX, ktorá ho informovala, že má 14 rokov a to tak, že z
	profilu zriadeného na internetovom portáli facebook pod menom Y. C., nadviazaním kontaktu, následnou
	komunikáciou a intenzívnym presviedčaním poškodenú naviedol k tomu, aby si táto vyhotovila fotografie
	svojho nahého tela, ako aj vyhotovila videozáznamy obnažovania svojho tela, a taktiež sebaukájania, čo
	aj urobila v byte v F. na ulici E. Č..X, a tieto záznamy mu prostredníctvom internetového portálu facebook
	z profilu zriadeného pod menom a priezviskom poškodenej na jeho naliehanie zaslala, čím takto získal
	a využil dieťa na výrobu detskej pornografie,

	5. v mieste bydliska v F. na ulici R. XX, v byte č. XX na X. poschodí a inde prostredníctvom internetového
	portálu W..C..R. s C. A. Y., používajúc e-mailovú adresu Y..R.. verejne rozširoval detskú pornografiu
	tak, že
	- dňa 18.5.2017 v čase o 23:22 hod. preposlal 71 fotografií zobrazujúcich materiál s obsahom detskej
	pornografie

	- dňa 18.5.2017 v čase o 23:22 hod. preposlal 69 fotografií zobrazujúcich materiál s obsahom detskej
	pornografie

	- dňa 21.5.2017 v čase o 03:55 hod. preposlal 5 fotografií zobrazujúcich materiál s obsahom detskej
	pornografie

	- dňa 21.5.2017 v čase o 04:02 hod. preposlal 3 videa zobrazujúce materiál s obsahom detskej
	pornografie

	- dňa 25.6.2017 v čase o 01:57 hod. preposlal 7 videí zobrazujúcich materiál s obsahom detskej
	pornografie

	- dňa 25.6.2017 v čase o 04:33 hod. preposlal 27 fotografií zobrazujúcich materiál s obsahom detskej
	pornografie

	- dňa 25.6.2017 v čase o 05:28 hod. preposlal 1 video zobrazujúce materiál s obsahom detskej
	pornografie

	- dňa 25.6.2017 v čase o 08:07 hod. preposlal 1 fotografiu zobrazujúcu materiál s obsahom detskej
	pornografie

	- dňa 25.6.2017 v čase o 21:09 hod. preposlal 2 videa zobrazujúce materiál s obsahom detskej
	pornografie

	- dňa 4.7.2017 v čase o 14:21 hod. preposlal 3 videa zobrazujúce materiál s obsahom detskej pornografie
	- dňa 4.7.2017 v čase o 21:29 hod. preposlal 1 video zobrazujúce materiál s obsahom detskej pornografie
	- dňa 4.7.2017 v čase o 21.54 hod. preposlal 1 video zobrazujúce materiál s obsahom detskej pornografie
	- dňa 4.7.2017 v čase o 23.52 hod. preposlal 1 video zobrazujúce materiál s obsahom detskej
	pornografie,


	6. v mieste svojho bydliska v F. na ulici R. XX, v byte č. XX na X. poschodí a inde si prostredníctvom
	internetového portálu W..C..R. R. C. A. Y., používajúc e-mailovú adresu Y. X a@b.c, verejne zadovažoval
	detskú pornografiu tak, že
	- dňa 27.4.2017 v čase o 23:22 hod. stiahol 3 fotografie zobrazujúce materiál s obsahom detskej
	pornografie

	- dňa 14.5.2017 v čase o 01:10 hod. stiahol 6 videí zobrazujúcich materiál s obsahom detskej pornografie
	- dňa 14.5.2017 v čase o 01:11 hod. stiahol 9 videí zobrazujúcich materiál s obsahom detskej pornografie
	- dňa 14.5.2017 v čase o 01:12 hod. stiahol 10 videí zobrazujúcich materiál s obsahom detskej
	pornografie

	- dňa 14.5.2017 v čase o 01:13 hod. stiahol 7 videí zobrazujúcich materiál s obsahom detskej
	pornografie

	- dňa 14.5.2017 v čase o 01:13 hod. stiahol 3 videa zobrazujúce materiál s obsahom detskej pornografie
	- dňa 14.5.2017 v čase o 01:24 hod. stiahol 3 videa zobrazujúce materiál s obsahom detskej pornografie
	- dňa 14.5.2017 v čase o 01:24 hod. stiahol 4 videa zobrazujúce materiál s obsahom detskej pornografie
	- dňa 14.5.2017 v čase o 01:24 hod. stiahol 3 videa zobrazujúce materiál s obsahom detskej pornografie
	- dňa 14.5.2017 v čase o 01:25 hod. stiahol 7 videí zobrazujúcich materiál s obsahom detskej pornografie
	- dňa 14.5.2017 v čase o 01:26 hod. stiahol 3 videa zobrazujúce materiál s obsahom detskej pornografie
	- dňa 14.5.2017 v čase o 01:26 hod. stiahol 3 videa zobrazujúce materiál s obsahom detskej pornografie
	- dňa 14.5.2017 v čase o 01:27 hod. stiahol 71 fotografií zobrazujúcich materiál s obsahom detskej
	pornografie

	- dňa 18.5.2017 v čase o 23:36 hod. stiahol 7 videí zobrazujúcich materiál s obsahom detskej pornografie
	- dňa 19.5.2017 v čase o 01:04 hod. stiahol 12 fotografií zobrazujúcich materiál s obsahom detskej
	pornografie

	- dňa 21.5.2017 v čase o 03:49 hod. stiahol 1 video a 17 fotografií zobrazujúcich materiál s obsahom
	detskej pornografie
	- dňa 21.5.2017 v čase o 04:00 hod. stiahol 1 video zobrazujúce materiál s obsahom detskej pornografie
	- dňa 21.5.2017 v čase o 04:10 hod. stiahol 1 video zobrazujúce materiál s obsahom detskej pornografie
	- dňa 21.5.2017 v čase o 04:22 hod. stiahol 2 videa zobrazujúce materiál s obsahom detskej pornografie
	- dňa 2.6.2017 v čase o 17:11 hod. stiahol 1 video zobrazujúce materiál s obsahom detskej pornografie
	- dňa 25.6.2017 v čase o 01:50 hod. stiahol 1 video zobrazujúce materiál s obsahom detskej pornografie
	- dňa 25.6.2017 v čase o 01:52 hod. stiahol 3 videa zobrazujúce materiál s obsahom detskej pornografie
	- dňa 25.6.2017 v čase o 03:16 hod. stiahol 2 videa zobrazujúce materiál s obsahom detskej pornografie
	- dňa 25.6.2017 v čase o 03:16 hod. stiahol 1 video zobrazujúce materiál s obsahom detskej pornografie
	- dňa 25.6.2017 v čase o 03:22 hod. stiahol 1 video zobrazujúce materiál s obsahom detskej pornografie
	- dňa 25.6.2017 v čase o 07:14 hod. stiahol 6 fotografií zobrazujúcich materiál s obsahom detskej
	pornografie

	- dňa 25.6.2017 v čase o 08:15 hod. stiahol 2 fotografie zobrazujúce materiál s obsahom detskej
	pornografie

	- dňa 25.6.2017 v čase o 13:33 hod. stiahol 1 fotografiu zobrazujúcu materiál s obsahom detskej
	pornografie

	- dňa 25.6.2017 v čase o 21:17 hod. stiahol 1 video zobrazujúce materiál s obsahom detskej pornografie
	- dňa 4.7.2017 v čase o 21:32 hod. stiahol 1 video zobrazujúce materiál s obsahom detskej pornografie
	- dňa 4.7.2017 v čase o 21:33 hod. stiahol 1 video zobrazujúce materiál s obsahom detskej pornografie
	- dňa 4.7.2017 v čase o 21:33 hod. stiahol 1 video zobrazujúce materiál s obsahom detskej pornografie
	- dňa 4.7.2017 v čase o 21:57 hod. stiahol 3 videa zobrazujúce materiál s obsahom detskej pornografie
	- dňa 4.7.2017 v čase o 23:59 hod. stiahol 1 video zobrazujúce materiál s obsahom detskej pornografie
	- dňa 5.7.2017 v čase o 01:23 hod. stiahol 4 videa zobrazujúce materiál s obsahom detskej pornografie.

	Za to okresný súd uložil obžalovanému podľa § 368 ods. 1, § 38 ods. 2, ods. 3, § 36 písm. d), písm.
	j), písm. l), § 37 písm. h), § 41 ods. 2 Tr. zák. úhrnný trest odňatia slobody v trvaní 54 (päťdesiatštyri)
	mesiacov.


	Podľa § 48 ods. 2 písm. a) Tr. zák. pre výkon trestu odňatia slobody obžalovaného zaradil do ÚVTOS
	s minimálnym stupňom stráženia.

	Proti tomuto rozsudku čo do výroku o treste a spôsobe jeho výkonu zahlásil odvolanie obžalovaný,
	ktoré prostredníctvom obhajcu aj písomne odôvodnil. V dôvodoch poukázal, že od prípravného konania
	spolupracoval s orgánmi činnými v trestnom konaní, priznal sa a spáchané skutky úprimne oľutoval. Mal
	záujem uzatvoriť dohodu o vine a treste, no k návrhu na uzatvorenie tejto dohody zo strany prokurátora
	nedošlo, aj keď podľa neho boli splnené zákonné podmienky na jej uzatvorenie. Z toho dôvodu dal do
	pozornosti stanovisko trestnoprávneho kolégia NS SR zo dňa 27.6.2017, sp. zn. Tpj 55/2016 uverejnené
	v Zbierke stanovísk NS SR a rozhodnutí súdov SR 5/2017. Je toho názoru, že v prípade vyhlásenia o
	vine a jeho prijatia súdom by v konečnom dôsledku pri ukladaní trestu mali nastať také isté okolnosti,
	ako v prípade dohody o vine a treste. Vytýkal okresnému súdu, že nevzal do úvahy ďalšie poľahčujúce
	okolnosti podľa § 36 písm. g) a § 36 písm. n) Tr. zák. Osobu páchateľa je podľa odvolateľa nutné
	hodnotiť vo všetkých súvislostiach a treba posúdiť negatívny alebo pozitívny význam pre hodnotenie
	nebezpečnosti činu pre spoločnosť, ktorý vyplýva z jeho správania sa v spoločnosti. Nemožno obísť ani
	možnosti jeho nápravy, najmä z hľadiska určenia prognóz jeho budúceho vývoja. Navrhol, aby odvolací
	súd zrušil napadnutý výrok o treste rozsudku okresného súdu a sám vo veci rozsudkom rozhodol tak, že
	mu podľa § 39 ods.l Tr. zák. uloží trest odňatia slobody pod dolnú hranicu trestnej sadzby ustanovenej
	zákonom.

	Na základe podaného odvolania krajský súd podľa § 317 ods.l Tr. por. preskúmal zákonnosť a
	odôvodnenosť napadnutého výroku rozsudku, proti ktorému odvolateľ podal odvolanie, ako aj správnosť
	postupu konania, ktoré mu predchádzalo a dospel k záveru, že odvolanie obžalovaného je dôvodné.

	Podľa § 2 ods. 12 Tr. por. orgány činné v trestnom konaní a súd hodnotia dôkazy získané zákonným
	spôsobom podľa svojho vnútorného presvedčenia založeného na starostlivom uvážení všetkých
	okolností prípadu jednotlivo, i v ich súhrne, nezávislé od toho, či ich obstaral súd, orgány činné v trestnom
	konaní alebo niektorá zo strán.

	Po preskúmaní veci odvolací súd zistil, že okresný súd vykonal dokazovanie v potrebnom rozsahu na
	to, aby mohol objektívne a zákonným spôsobom vo veci rozhodnúť. Obžalovaný Y. C. na hlavnom
	pojednávaní urobil vyhlásenie, že je vinný zo spáchania skutkov, ktoré sa mu kladú za vinu a na všetky
	otázky uvedené v § 333 ods.3 písm. c), d), f), g), h) Tr. por. odpovedal kladne. Správne postupoval
	okresný súd, keď uznesením podľa § 257 ods.7 Tr. por. prijal vyhlásenie o priznaní viny obžalovaného
	a podľa § 257 ods.8 Tr. por. vyhlásil, že dokazovanie sa v rozsahu priznania nevykoná a vykonajú sa
	dôkazy súvisiace s výrokom o treste.

	Obžalovaný Y. C. z miesta bydliska nie je bližšie hodnotený, v registri trestov a v evidencii priestupkov
	nemá záznam. Ústav na výkon väzby v Košiciach konštatuje, že jeho doterajší výkon väzby prebieha v
	sociálne žiaducom smere, správa sa slušne a disciplinovane. Zo znaleckého posudku JUDr. MUDr. E.
	N.A.X. je zrejmé, že obžalovaný nie je duševne chorý, netrpí sexuálnou deviáciou. V čase spáchania
	činu bola jeho rozpoznávacia, a aj ovládacia schopnosť plne zachovaná a pobyt obžalovaného na
	slobode nie je pre spoločnosť nebezpečný a nie je potrebné mu nariadiť ochranné liečenie psychiatrické,
	sexuologické, protialkoholické, a ani protitoxikomanické.

	Zo znaleckého posudku znalkyne PhDr. U. F. z odboru psychológie je zrejmé, že maloletá poškodená
	Z.K. v čase skutku nebola zrelou osobnosťou. V štruktúre osobnosti na jej psychike neboli zistené
	následky ani stopy po fyzickom, či psychickom násilí, ktoré by súviseli s prejednávaným prípadom.

	Odvolací súd dospel k záveru, že okresný súd nepostupoval správne, keď nezohľadnil ďalšiu
	poľahčujúcu okolnosť u obžalovaného v zmysle § 36 písm. n) Tr. zák., že napomáhal pri objasňovaní
	trestnej činnosti príslušným orgánom. Tým, že obžalovaný urobil vyhlásenie o vine, ktoré okresný súd
	prijal, je možné konštatovať, že napomáhal svojím postupom k objasneniu tohto prípadu.

	Neosvojil si odvolací súd tvrdenie obžalovaného, že by mal obžalovanému priznať poľahčujúcu okolnosť
	podľa § 36 písm. g) Tr. zák., to znamená, že konania sa dopustil v dôsledku núdze, lebo privyrobiť si
	peniaze mohol obžalovaný aj iným zákonným spôsobom.

	Vzhľadom na vyššie uvedené skutočnosti na rozdiel od okresného súdu odvolací súd dospel k záveru, že
	sú splnené podmienky na mimoriadne zníženie trestu v zmysle § 39 ods.l Tr. zák. a to jednak s poukazom
	na stanovisko trestnoprávneho kolégia NS SR Tpj 55/2016, ale alternatívne aj preto, že u obžalovaného
	možno konštatovať viac významných poľahčujúcich okolností, pri existencii iba jednej priťažujúcej, ktorej
	samotná materiálna stránka je oslabená tým, že sa jedná o rovnorodé konanie obžalovaného. Odvolací
	súd zohľadnil túto skutočnosť a pri dôslednej aplikácii § 34 a nasl. Tr. zák., § 39 Tr. zák. dospel k
	záveru, že použitie trestnej sadzby ustanovenej Trestným zákonom pre vyššie citované trestné činy bolo
	pre páchateľa neprimerane prísne a na zabezpečenie ochrany spoločnosti postačuje aj trest kratšieho
	trvania. Túto skutočnosť potvrdzujú aj výsledky znaleckých dokazovaní, z ktorých vyplýva, že pobyt
	obžalovaného na slobode pre spoločnosť nie je nebezpečný, prognóza prevýchovy je dobrá a konanie
	obžalovaného pre poškodenú nezanechalo na jej psychike žiadne následky.

	Vzhľadom na vyššie uvedené skutočnosti preto odvolací súd podľa § 321 ods.l písm. e), ods.2 Tr. por.
	zrušil napadnutý rozsudok vo výroku o treste a spôsobe jeho výkonu a sám podľa § 322 ods.3 Tr. por.,
	§ 368 ods.l Tr. zák., § 36 písm. d), písm. j),písm. 1), písm. n) Tr. zák., § 37 písm. h) Tr. zák., § 38 ods.3
	 Tr. zák., § 41 ods.2 Tr. zák., § 39 ods.l Tr. zák., § 39 ods.3 písm. e) Tr. zák. uložil obžalovanému úhrnný
	trest odňatia slobody v trvaní 36 mesiacov nepodmienečne, pričom pri ukladaní trestu vychádzal zo
	zníženej hornej hranice trestnej sadzby o jednu tretinu z dôvodu prevažujúcich poľahčujúcich okolností.
	Obžalovaného podľa § 48 ods.2 písm. a) Tr. zák. pre výkon trestu odňatia slobody zaradil do ústavu
	na výkon trestu s minimálnym stupňom stráženia. Takýto znížený trest odňatia slobody považoval
	odvolací súd vzhľadom na osobu obžalovaného za primeraný, ktorý splní účel sledovaný individuálnou
	i generálnou prevenciou.

	To boli dôvody, pre ktoré odvolací súd rozhodol tak, ako je to uvedené vo výrokovej časti tohto rozsudku.

	Poučenie:


	Proti tomuto rozsudku ďalší riadny opravný prostriedok nie je prípustný.