
Súd:                                 Okresný súd Prešov
Spisová značka:                      6T/5/2018
Identifikačné číslo súdneho spisu:   8118010126
Dátum vydania rozhodnutia:           04. 04. 2018
Meno a priezvisko sudcu, VSÚ:        JUDr. Beáta Šuťaková
ECLI:                                ECLI:SK:OSPO:2018:8118010126.1


	ROZSUDOK V MENE SLOVENSKEJ REPUBLIKY

	Okresný súd Prešov samosudcom JUDr. Beátou Šuťakovou na hlavnom pojednávaní dňa 4. apríla 2018
	v Prešove takto

	rozhodol:


	Obžalovaný:


	Š. N., nar. XX.X.XXXX C. J., T. D. Š. Č.. XXX, V.. N.,

	je vinný, že

	1/ako mladistvý v presne nezistenom čase a nezisteným spôsobom najmenej v období od dňa 8.8.2014
	do dňa 10.12.2014 si zadovážil z miesta trvalého bydliska obci Š., V.. N., prostredníctvom doposiaľ
	nestotožneného zariadenia pripojeného na internet z IP adresy XXX.XX.XXX.XX na komunitnom portáli
	N..I.., kde bol zaregistrovaný pod nickom „W.“, digitálne fotografie a videá s detskou pornografiou,
	ktoré ďalej v uvedenom období rozposielal formou najmenej 65-tich emailov rôznym adresátom na ich
	konkrétne e-mailové adresy,

	2/v presne nezistenej dobe do dňa 20.9.2017 v meste svojho bydliska v obci Š., V.. N., v
	osobnom počítači zn. Q., T., sériové číslo: N., ako aj na mobilnom telefóne zn. O., T. O., X. X:
	XXXXXXXXXXXXXXX, X. X: XXXXXXXXXXXXXXX prechovával 254 digitálnych fotografií s detskou
	pornografiou, ktoré si zabezpečil tak, že si fotografie s pornografickým obsahom stiahol z rozličných
	internetových stránok,

	teda


	v bode 1/rozsudku
	-sprístupňoval detskú pornografiu a čin spáchal verejne - použitím počítačovej siete,

	v bode 2/rozsudku
	-prechovával detskú pornografiu a konal v úmysle získať prístup k detskej pornografii prostredníctvom
	elektronickej komunikačnej služby,

	čím spáchal

	v bode 1/rozsudku
	-zločin rozširovanie detskej pornografie podľa § 369 ods. 1, ods. 2 písm. b) Trestného zákona s
	poukazom na ustanovenie § 122 ods. 2 písm. a) Trestného zákona,

	v bode 2/rozsudku
	-prečin prechovávanie detskej pornografie a účasť na detskom pornografickom predstavení podľa § 370
	ods. 1 Trestného zákona.

	Za to mu súd ukladá

	Podľa § 369 ods. 2 Trestného zákona, § 117 ods. 1 Trestného zákona s použitím § 38 ods. 2, ods. 3
	Trestného zákona pri existencii poľahčujúcej okolnosti podľa § 36 písm. j), písm. l) Trestného zákona
	a neexistencii priťažujúcej okolnosti podľa § 37 Trestného zákona, 41 ods. 2 Trestného zákona úhrnný
	trest odňatia slobody v trvaní 2 (dvoch) rokov.

	Podľa § 49 ods. 1 písm. a) Trestného zákona, § 119 ods. 1 Trestného zákona výkon trestu podmienečne
	odkladá.


	Podľa § 50 ods. 1 Trestného zákona, § 119 ods. 1 Trestného zákona určuje skúšobnú dobu
	podmienečného odkladu výkonu trestu odňatia slobody v trvaní 2 (dvoch) rokov.

	Poučenie:


	Proti tomuto rozsudku možno podať odvolanie do 15 dní odo dňa jeho oznámenia (§ 309 ods. 1
	Trestného poriadku) prostredníctvom tunajšieho súdu na Krajský súd v Prešove. Písomné vyhotovenie
	tohto rozsudku neobsahuje v zmysle § 172 ods. 2 Trestného poriadku odôvodnenie, pretože po jeho
	vyhlásení sa obžalovaný aj okresný prokurátor práva podať odvolania vzdali.