{"sud_guid": "141", "sud_typ": "Okresný súd", "sud_nazov": "Okresný súd Lučenec", "guid": "a486b9c6-776e-4d83-b244-03cdb61fc9d1:a9ecba6c-df63-4f22-8098-d304c71c62be", "sud_kraj": "Banskobystrický kraj", "sud_okres": "Okres Lučenec", "oblast_pravnej_upravy": ["Trestné právo"], "podoblast_pravnej_upravy": ["Majetok"], "forma_rozhodnutia": "Trestný rozkaz", "povaha_rozhodnutia": ["Prvostupňové nenapadnuté opravnými prostriedkami"], "nadpis_rozhodnutia": "", "spisova_znacka": "2T/108/2017", "identifikacne_cislo_spisu": "6617010362", "sudca_guid": "186", "sudca_meno": "JUDr. Stanislav Galovič", "sudca_meno_text": "JUDr. Stanislav Galovič", "odkazovane_predpisy": ["/SK/ZZ/2005/300/#paragraf-283.odsek-2.pismeno-b,d", "/SK/ZZ/2005/300/#paragraf-283.odsek-1"], "dokument_nazov": "Trestný_rozkaz_2T-108-2017.pdf", "dokument_fulltext": "\nSúd: Okresný súd Lučenec\nSpisová značka: 2T/108/2017\nIdentifikačné číslo súdneho spisu: 6617010362\nDátum vydania rozhodnutia: 30. 08. 2017\nMeno a priezvisko sudcu, VSÚ: JUDr. Stanislav Galovič\nECLI: ECLI:SK:OSLC:2017:6617010362.1\n\nTRESTNÝ ROZKAZ V MENE\nSLOVENSKEJ REPUBLIKY\n\nOkresný súd Lučenec samosudcom JUDr. Stanislavom Galovičom podľa § 353 ods. 1 Tr. poriadku v\nspojení s § 241 ods. 1 písm. j) Tr. poriadku dňa 30. augusta 2017 takto\n\nr o z h o d o l :\n\nObvinený    V.  N. ,  nar. XX.XX.XXXX v F., trvale bývajúci v W., H. XXX/XX, SZČO,\n\ns a   u z n á v a    z a    v i n n é h o ,   ž e\n\nako užívateľ vystupujúci na diskusnom fóre www.wareznet.cz pod prezývkou „V.“ nahrával v obdobiach\nod 16.11.2014 do 06.12.2014 z IP adresy XX.XXX.XX.XXX na filehostingový server www.B.,\nod 13.04.2014 do 14.02.2016 z IP adresy XX.XXX.XX.XXX na filehostingový server www.H.,\nod 27.02.2015 do 31.01.2016 z IP adresy XX.XXX.XX.XXX na filehostingový server www.S. a\nod 20.09.2015 do 15.02.2016 z IP adresy XX.XXX.XX.XXX na filehostingový server www.Z.\nsúbory podliehajúce zákonom chránených práv k dielu výrobcov zvukových a hudobných zvukovo\n- obrazových záznamov, pričom prostredníctvom verejne prístupnej počítačovej siete, bez súhlasu\nautorov a výrobcov hudobných diel, vložil na filehostingové servery celkom 320 hudobných diel v podobe\nMP3 súborov zabalených v archivačnej aplikácii WINRAR\na odkazy k stiahnutiu na tzv. diskusnom fóre www.wareznet.cz <. v sekcii hudba, čím H. národnej skupine\nV., B., spôsobil škodu vo výške 2 455,12 Eur (64 000,00 Kč),\n\nt e d a\n\nneoprávnene zasiahol do zákonom chránených práv k zvukovému záznamu, spáchal čin závažnejším\nspôsobom konania, prostredníctvom počítačového systému,\n\nt ý m   s p á c h a l\n\nprečin porušovania autorského práva podľa § 283 ods. 1, 2 písm. b), d) Tr. zákona.\n\nZa to sa\no d s u d z u j e\n\npodľa § 283 ods. 2 Tr. zákona s použitím § 36 písm. j), l), § 38 ods. 3 Tr. zákona\nna trest odňatia slobody v trvaní 8 (osem) mesiacov.\nPodľa § 49 ods. 1 písm. a) Tr. zákona súd obvinenému výkon trestu podmienečne odkladá a podľa § 50\nods. 1 Tr. zákona mu  určuje skúšobnú dobu v trvaní 1 (jeden) rok.\n\n\n\nPodľa § 287 ods. 1 Tr. poriadku súd obvinenému ukladá povinnosť nahradiť poškodenej spoločnosti H.,\nškodu vo výške 2.455,12 Eur.\n\nPoučenie:\n\nTrestný rozkaz má povahu odsudzujúceho rozsudku.\nObvinený a osoby, ktoré sú oprávnené podať v jeho prospech odvolanie, ako aj prokurátor môžu podať\nproti trestnému rozkazu  odpor na tunajšom súde, a to do ôsmich dní odo dňa jeho doručenia. Ak bol\nodpor podaný v lehote a nebol vzatý späť, kým prokurátor predniesol obžalobu na hlavnom pojednávaní,\ntrestný rozkaz sa ruší.\nProti výroku o náhrade škody, ktorým bola priznaná náhrada škody, môže poškodený podať odpor na\ntunajšom súde, a to do ôsmich dní odo dňa jeho doručenia.\nTrestný rozkaz sa stane právoplatným a vykonateľným, ak odpor nebol podaný, uplynutím lehoty na\npodanie odporu, alebo ak odpor bol vzatý späť, dňom jeho späťvzatia.\n\n\n", "dokument_download_link": "https://obcan.justice.sk/content/public/item/a9ecba6c-df63-4f22-8098-d304c71c62be", "datum_vydania_rozhodnutia": "2017-08-29T22:00:00Z", "odkazovane_predpisy_iri": "", "ecli": "ECLI:SK:OSLC:2017:6617010362.1", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": "2018-12-12T03:15:59.459Z"}