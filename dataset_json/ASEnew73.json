{"sud_guid": "149", "sud_typ": "Okresný súd", "sud_nazov": "Okresný súd Košice II", "guid": "4a0a820a-86ae-4915-b686-5b5ed728f955:85670bd1-fd70-4397-9aa9-c38c0b63d899", "sud_kraj": "Košický kraj", "sud_okres": "Okres Košice II", "oblast_pravnej_upravy": ["Občianske právo"], "podoblast_pravnej_upravy": ["Spotrebiteľské zmluvy"], "forma_rozhodnutia": "Rozsudok", "povaha_rozhodnutia": ["Prvostupňové nenapadnuté opravnými prostriedkami"], "nadpis_rozhodnutia": "", "spisova_znacka": "13C/71/2016", "identifikacne_cislo_spisu": "7214233432", "sudca_guid": "187", "sudca_meno": "JUDr. Oľga Mičietová", "sudca_meno_text": "JUDr. Oľga Mičietová", "odkazovane_predpisy": ["/SK/ZZ/2010/129", "/SK/ZZ/2005/266"], "dokument_nazov": "Rozsudok_13C-71-2016.pdf", "dokument_fulltext": "\nSúd: Okresný súd Košice II\nSpisová značka: 13C/71/2016\nIdentifikačné číslo súdneho spisu: 7214233432\nDátum vydania rozhodnutia: 27. 08. 2018\nMeno a priezvisko sudcu, VSÚ: JUDr. Oľga Mičietová\nECLI: ECLI:SK:OSKE2:2018:7214233432.5\n\nROZSUDOK V MENE\nSLOVENSKEJ REPUBLIKY\n\nOkresný súd Košice II sudkyňou JUDr. Oľgou Mičietovou v spore žalobcu Friendly Finance Slovakia\ns.r.o., so sídlom v Košiciach, Hlavná 104, IČO: 47 243 368, zast. Mgr. Henrichom Schindlerom,\nadvokátom, so sídlom v Banskej Bystrici, Janka Kráľa 7 proti žalovanému H. Y., nar. XX.X.XXXX, bytom\nv F., K. X o zaplatenie 335,45 eura s prísl. takto\n\nr o z h o d o l :\n\nI. V časti o zaplatenie 135,45 eura s prísl. konanie zastavuje.\n\nII. Žalovaný je povinný zaplatiť žalobcovi 200,- eur spolu s úrokmi z omeškania vo výške 5,25 % ročne\nz dlžnej sumy od 1.12.2013 do zaplatenia, to všetko do troch dní odo dňa právoplatnosti rozsudku.\n\nIII. Priznáva právo žalobcovi proti žalovanému na náhradu trov konania v rozsahu 19,24 %, o výške\nktorých bude rozhodnuté samostatným uznesením tunajšieho súdu po právoplatnosti tohto rozsudku.\n\no d ô v o d n e n i e :\n\n1. Žalobca návrhom na vydanie platobného rozkazu doručeným súdu dňa 19.12.2014 žiadal, aby súd\nuložil povinnosť žalovanému zaplatiť mu sumu 335,45 eura a úroky z omeškania vo výške 5,25 %\nročne odo dňa 1.12.2013 do zaplatenia zo sumy 250,45 eura a nahradiť trovy súdneho konania. Na\nodôvodnenie žalobca uviedol, že ako veriteľ uzavrel so žalovaným ako spotrebiteľom dňa 9.11.2013\nRámcovú zmluvu o poskytnutí spotrebiteľského úveru, iného úveru a pôžičky a s tým spojených\nďalších služieb a zároveň Zmluvu o poskytnutí spotrebiteľského úveru, na základe ktorých poskytol\nžalobca žalovanému krátkodobý bezúčelový, bezúročný úver vo výške 200,- eur, o čom žalobca uviedol,\nže prikladá výpis z bankového účtu. Žalobca uviedol, že sa žalovaný zaviazal vrátiť mu celkovú\nčiastku 250,45 eura, ktorú tvorí súčet poskytnutého úveru a celkových nákladov za poskytnutie úveru\nvyjadrených pevnou sumou 50,45 eura. Úver s príslušenstvom sa stal splatným dňa 30.11.2013. Nakoľko\nžalovaný nevrátil dlžnú sumu v lehote splatnosti, žalobca v zmysle čl. IV. bod 4. Rámcovej zmluvy s\npoukazom na ust. § 517 ods. 2 Obč. zák. v spojení s § 3 ods. 1 nar. vlády č. 87/1995 Z.z. uviedol,\nže si uplatňuje aj zákonné úroky z omeškania vo výške 5,25 % ročne zo sumy 250,45 eura odo dňa\nnasledujúceho po splatnosti až do zaplatenia. Žalobca ďalej uviedol, že priloženými písomnými výzvami\nvyzval žalovaného na úhradu jeho záväzku a v zmysle čl. IV. bod 5. Rámcovej zmluvy si preto uplatňuje\nvoči žalovanému náhradu skutočne vynaložených nákladov v celkovej výške 85,- eur. Celkový jeho\nnárok , uviedol  žalobcu,  tak predstavuje sumu vo výške 335,45 eura s prísl.\n\n2. Žalovanému bol žalobný  návrh doručený postupom podľa ust. § 116 ods. 2 C.s.p.  dňa 20.4.2018\nspolu s uznesením súdu, ktorým bol vyzvaný, aby sa k návrhu v určenej lehote vyjadril, avšak žalovaný\nsa nevyjadril.\n\n\n\n3. Písomným podaním zo dňa 14.9.2016 žalobca oznámil, že žalobu v časti prevyšujúcej istinu  a\nzákonný úrok z omeškania berie späť a žiada, aby súd konanie v tejto časti zastavil. V zostávajúcej\nčasti na žalobe zotrval.\n\n4. Súd za splnenia podmienok podľa ust. § 177 ods. 2 písm. a) C.s.p. vo veci rozhodol bez nariadenia\npojednávania, keďže predmet konania neprevýšil sumu 2.000,- eur,  jednalo sa o otázku jednoduchého\nprávneho posúdenia a súčasne skutkové tvrdenia strán neboli sporné.\n\n5. Rozsudok bol verejne vyhlásený dňa 27.8.2018 o 9:00 hod. v pojednávacej miestnosti Krajského\nsúdu v Košiciach, č.dv. 224, o ktorej skutočnosti bol vopred vyvesený oznam na úradnej tabuli a zároveň\nzverejnený na webovej stránke tunajšieho súdu dňa 23.8.2018.\n\n6. Súd vykonal dokazovanie listinnými dôkazmi predloženými žalobcom a zistil tento skutkový stav:\n\n7. Dňa 9.11.2013 uzavreli žalobca ako veriteľ a žalovaný ako spotrebiteľ Rámcovú zmluvu o poskytnutí\nspotrebiteľského úveru, iného úveru a pôžičky a s tým spojených ďalších služieb. Zmluva bola uzavretá\nna základe žiadosti žalobcu o poskytnutie spotrebiteľského úveru a to podľa zák. č. 129/2010 Z.z. o\nspotrebiteľských úveroch, zák. č. 266/2005 Z.z. o ochrane spotrebiteľa pri finančných službách na diaľku\na podľa Obč. zák.. Podľa čl. I. ods. 2. tejto zmluvy, spotrebiteľský úver alebo iný úver a pôžičku poskytoval\nžalobca ako veriteľ žalovanému ako spotrebiteľovi prostriedkami diaľkovej komunikácie podľa zák. č.\n266/2005 Z.z. a na základe zmluvy o poskytnutí spotrebiteľského úveru ako krátkodobý bezúčelový\núver. Predpokladom uzatvorenia zmluvy o poskytnutí spotrebiteľského úveru bola registrácia žalovaného\nna adrese internetového sídla žalobcu www.pozickomat.sk za účelom zriadenia užívateľského účtu a\nžiadosť o uzatvorenie zmluvy o poskytnutí spotrebiteľského úveru vyplnená žalovaným. Podľa čl. III.\nods. 3 sa rámcová zmluva a zmluva považovali za uzavreté momentom prijatia písomného súhlasu s\nnávrhom zmlúv a ich príloh klientom, t.j. žalovaným elektronickou poštou. Uzavretím zmluvy žalovaný\npotvrdil, že bol oboznámený s informáciami o podmienkach spotrebiteľského úveru. Podľa čl. III. ods. 5.\nRámcovej zmluvy, nadobudla rámcová zmluva a zmluva platnosť a účinnosť dňom vyjadrenia súhlasu\ns ich textom a ich prípadnými prílohami oboma zmluvnými stranami. Podľa čl. III. ods. 6. Rámcovej\nzmluvy, na základe uzavretej zmluvy sa žalobca ako veriteľ zaviazal poskytnúť žalovanému ako klientovi\núver na jeho bankový účet uvedený v zmluve v deň uzatvorenia zmluvy, najneskôr v nasledujúci pracovný\ndeň po uzatvorení zmluvy. Záväzok poskytnúť úver sa považoval za splnený odpísaním peňažných\nprostriedkov vo výške úveru z bankového účtu žalobcu v prospech bankového účtu žalovaného. Podľa\nčl. IV. ods. 1. Rámcovej zmluvy sa žalovaný zaviazal zaplatiť žalobcovi poplatok spojený so spracovaním\na poskytnutím úveru („poplatok za poskytnutie úveru“), ktorého výška mala byť určená individuálne v\nzávislosti od výšky a splatnosti úveru a mala byť uvedená na internetovej stránke žalobcu a oznámená\nžalovanému pred vyplnením žiadosti o poskytnutie úveru na jeho užívateľskom účte a pred uzatvorením\nzmluvy. Podľa čl. IV. ods. 3. Rámcovej zmluvy, úver poskytnutý žalobcom bol bezúročný. Podľa čl. IV.\nods. 5. Rámcovej zmluvy, v prípade omeškania žalovaného so splátkami úveru bol žalovaný povinný\nzaplatiť žalobcovi skutočne vynaložené náklady spojené s ich vymáhaním, konkrétne sa malo jednať\no súvisiace personálne náklady, náklady za prevádzku kancelárie, náklady za telefonické výzvy, SMS,\ne-mailové správy, písomné výzvy, ako aj ďalšie náklady vynaložené žalobcom z dôvodu omeškania\nžalovaného. Podľa textu  zmluvy boli tieto náklady vyrátané vo výške 15,- eur za spracovanie a urgencie\npri omeškaní s úhradou úveru vrátane vypracovania prvej upomienky, 10,- eur pri vypracovaní druhej\nupomienky, 10,- eur pri vypracovaní tretej upomienky a 30,- eur pri vypracovaní štvrtej upomienky. Podľa\nčl. V. ods. 1. Rámcovej zmluvy, úver poskytnutý žalobcom žalovanému bol krátkodobým bezúčelovým\núverom s lehotou splatnosti najviac 31 dní, poskytnutý jednorázovo v celej výške. Podľa čl. V. ods. 2.\nRámcovej zmluvy, sa žalovaný zaviazal splatiť žalobcovi úver s príslušenstvom v jednej splátke, v lehote\na za podmienok upravených v zmluve, na bankový účet žalobcu uvedený v zmluve. Podľa čl. V. ods.\n3. Rámcovej zmluvy, žalovaný bol povinný splácať úver v dohodnutých termínoch. Podľa čl. V. ods. 7.\nRámcovej zmluvy, bol žalobca oprávnený žiadať, aby žalovaný vrátil poskytnutý úver pred dátumom\nsplatnosti dohodnutým v zmluve z dôvodov, ak bol žalovaný v omeškaní s úhradou viac ako dvoch\nsplátok v období najmenej troch mesiacov a bol na ich zaplatenie písomne vyzvaný s upozornením na\nprávo žalobcu ako veriteľa odstúpiť od zmluvy v lehote najmenej 15 dní pred odstúpením (písm. a/).\nPodľa čl. VII. ods. 2. Rámcovej zmluvy, bola zmluva uzatvorená na dobu neurčitú.\n\n8. Zmluvu o poskytnutí spotrebiteľského úveru uzavreli žalobca ako veriteľ a žalovaný ako spotrebiteľ\ndňa 9.11.2013. Žalobca sa na základe Rámcovej zmluvy a Zmluvy o poskytnutí spotrebiteľského\n\n\n\núveru zaviazal poskytnúť žalovanému krátkodobý bezúčelový, bezúročný úver vo výške 200,- eur\ns jednorazovým čerpaním, bezhotovostným prevodom z účtu v banke žalobcu na bankový účet\nžalovaného uvedený v záhlaví zmluvy v deň uzatvorenia zmluvy, najneskôr nasledujúci pracovný deň\npo jej uzavretí a žalovaný sa zaviazal vrátiť žalobcovi úver s príslušenstvom v celkovej výške 250,45\neura bezhotovostne na bankový účet žalobcu. Zmluva bola uzatvorená na dobu určitú so splatnosťou\núveru s príslušenstvom dňa 30.11.2013. Celkové náklady na základe údajov platných v čase uzatvorenia\nzmluvy predstavovali RPMN vo výške 438,9 %. Celkové náklady žalovaného - spotrebiteľa podľa § 2\npísm. g/ Zák. č. 129/2010 Z.z. boli tvorené poplatkom za poskytnutie úveru vyjadreným pevnou sumou\n50,45 eura. Celková čiastka, ktorú bol žalovaný povinný zaplatiť žalobcovi pri predpoklade riadneho\na včasného splatenia záväzku žalovaného predstavovala sumu 250,45 eura. Žalovaný ako spotrebiteľ\nprehlásil, že si zmluvu prečítal, porozumel jej obsahu a na znak súhlasu s ňou slobodne, vážne, nie v\ntiesni, za nápadne nevýhodných podmienok, súhlasil.\n\n9. Žalobcom predloženým výpisom č. 10/2013 z jeho podnikateľského účtu vyhotoveným za obdobie od\n1.11.2013 do 30.11.2013, str. 21/95  mal súd preukázané, že dňa 9.11.2013 bola z podnikateľského účtu\nžalobcu č. XXXXXXXXXX/XXXX odoslaná platba v sume 200,- eur pod VS: 0000604118 na bankový\núčet príjemcu  č. účtu R BIC:GIBASKBX, ktorý účet korešponduje s účtom uvedeným žalovaným ako\njeho bankovým spojením v uzavretých  zmluvách so žalobcom.\n\n10. V liste vyhotovenom žalobcom zo dňa 7.12.2013, adresovanom žalovanému,  ktorý však nie\nje vôbec podpísaný, žalobca upozornil žalovaného, že jeho pôžička je po splatnosti a tým, že ju v\npožadovanom termíne neuhradil, porušil Rámcovú zmluvu. Žalobca oznámil žalovanému, že mu preto\núčtuje administratívne náklady vymáhania 35,- eur a celková dlžná čiastka je 285,50 eura. Záväzok\nžiadal uhradiť čo najskôr.\n\n11. Ďalším listom zo dňa 14.12.2013, opätovne bez podpisu žalobcu, žalobca žalovaného upozornil, že\nstále nezaplatil svoj záväzok a jeho dlh sa zvýšil o administratívne náklady 10,- eur. Vyzval žalovaného\nzáväzok 295,50 eura uhradiť čo najskôr. Zároveň uviedol, že ak nemôže  celkovú čiastku okamžite\nuhradiť, ponúkol mu dohodu a možnosť uzavrieť splátkový kalendár.\n\n12. Listom zo dňa 21.12.2013 označeným ako „Upozornenie na hrozbu exekúcie pohľadávky vo\nvýške 305,50 eura“  žalobca upozornil žalovaného, že jeho dlh neustále narastá a účtoval mu ďalšie\nadministratívne náklady 10,- eur, s tým že mu oznámil jeho celkovú dlžnú čiastku 305,50 eura.  Vyzval\nžalovaného celkovú dlžnú čiastku uhradiť čo najskôr s tým, že ak bude naďalej odmietať riešenie svojho\nzáväzku, bude žalobca nútený postúpiť prípad k ďalšiemu vymáhaniu.\n\n13. V liste zo dňa 28.12.2013 označenom ako „Posledná výzva“, adresovanom žalovanému, bez podpisu\nžalobcu, žalobca konštatoval, že žalovaný svoje finančné záväzky voči nemu doposiaľ nevyrovnal.\nUviedol, že mu účtuje ďalšie administratívne náklady spojené s konaním vymáhania vo výške 30,- eur\na celkovo tak dlhuje žalovaný 330,50 eura. Žiadal uhradiť dlh ihneď.\n\n14. Podľa ust. § 494 Občianskeho zákonníka z platného záväzku, je dlžník povinný niečo dať, konať,\nniečoho sa zdržať alebo niečo trpieť a veriteľ je oprávnený to od neho požadovať.\n\n15. Podľa ust. § 657 Občianskeho zákonníka zmluvou o pôžičke prenecháva veriteľ dlžníkovi veci určené\npodľa druhu, najmä peniaze, a dlžník sa zaväzuje  vrátiť po uplynutí dohodnutej doby veci rovnakého\ndruhu.\n\n16. Podľa ust. § 658 ods.1 Občianskeho zákonníka pri peňažnej pôžičke možno dohodnúť úroky.\n\n17. Podľa ust. § 3 ods. 1 veta prvá zák. č. 266/2005 Z.z. o ochrane spotrebiteľa pri finančných službách\nna diaľku a o zmene a doplnení niektorých zákonov, dodávateľ môže použiť na ponuku finančných\nslužieb spotrebiteľovi prostriedky diaľkovej komunikácie umožňujúce priamu komunikáciu len s jasným\na zrozumiteľným súhlasom spotrebiteľa, alebo ak proti ich použitiu spotrebiteľ výslovne nenamieta; tým\nnie sú dotknuté ustanovenia osobitného zákona.\n\n18. Podľa ust. § 4 ods. 1 písm. b/ body 1., 2. a 6. zák. č. 266/2005 Z.z., dodávateľ je povinný\npred uzavretím zmluvy na diaľku alebo predtým, ako spotrebiteľ bude viazaný ponukou finančnej\n\n\n\nslužby oznámiť spotrebiteľovi informácie o finančnej službe, a to uvedením charakteristiky poskytovanej\nfinančnej služby (bod 1.), celkovej výšky odplaty za finančnú službu vrátane všetkých poplatkov,\nvýdavkov a daní platených spotrebiteľom prostredníctvom dodávateľa; ak nemožno určiť presnú výšku\nodplaty za finančnú službu, dodávateľ je povinný uviesť základ na jej výpočet tak, aby bolo možné\noverenie jej výšky spotrebiteľom (bod 2.) a  informácie o platobných podmienkach a spôsobe vykonania\nslužby (bod 6.).\n\n19. Predloženými písomnými vyhotoveniami Rámcovej zmluvy o poskytnutí spotrebiteľského úveru,\niného úveru a pôžičky a s tým spojených ďalších služieb, súčasťou ktorého vyhotovenia boli aj\núdaje o elektronickej akceptácii textu rámcovej zmluvy žalovaným a to dňa 9.11.2013 z označenej IP\nadresy žalovaného  a tiež zmluvy o poskytnutí spotrebiteľského úveru takisto obsahujúcej elektronické\npotvrdenie o jej akceptácii žalovaným z jeho označenej IP adresy, mal súd za preukázané, že účastníci\nuzavreli predmetné zmluvy na diaľku prostredníctvom elektronickej komunikácie, a na ich základe\nžalobca poskytol žalovanému spotrebiteľský úver vo výške 200,- eur, ktorú skutočnosť žalobca preukázal\nvýpisom zo svojho podnikateľského účtu, z ktorého vyplýva poukázanie tejto sumy bezhotovostne na\núčet označený žalovaným za jeho bankový účet v uzavretých zmluvách so žalobcom, s dňom splatnosti\nposkytnutého úveru dňa 9.11.2013. Podľa elektronicky uzavretej Zmluvy o poskytnutí spotrebiteľského\núveru zo dňa 9.11.2013 žalovaný bol povinný vrátiť poskytnutý úver žalobcovi dňa 30.11.2013 spolu\ns celkovými nákladmi tvorenými poplatkom za poskytnutie úveru vo výške pevnej sumy 50,45 eura,\nt.j. celkom bol žalovaný povinný vrátiť žalovanému sumu 250,45 eura. Žalovaný v dohodnutej lehote\nžalovanú sumu žalobcovi neuhradil. Dôkazné bremeno o tomto zaťažovalo žalovaného, ktorý ho však,\nkeďže žiaden dôkaz o tom, že svoju povinnosť dohodnutú so žalobcom splnil, nepreukázal, neuniesol.\nSúd preto vyhovel žalobnému návrhu žalobcu v časti uplatneného nároku na zaplatenie 200,00 eur a\nzaviazal na základe návrhu žalobcu žalovaného na úhradu tejto dlžnej sumy, výška ktorej vyplýva zo\nzmluvy o poskytnutí spotrebiteľského úveru.\n\n20. V časti o zaplatenie 135,45 eura s prísl. v ktorej časti, s prihliadnutím na formuláciu petitu rozsudku\nžalobcom ako má súd po čiastočnom späťvzatí žaloby vo veci rozhodnúť, vzal žalobca podaním zo dňa\n14.9.2016 žalobný návrh späť, súd  konanie vzhľadom na tento na dispozitívny úkon žalobcu  zastavil.\n\n21. Podľa ust. § 517 ods. 1 veta prvá Obč. zák., dlžník, ktorý svoj dlh riadne a včas nesplní, je v\nomeškaní. Podľa ods. 2 citovaného ustanovenia, ak ide o omeškanie s plnením peňažného dlhu, má\nveriteľ právo požadovať od dlžníka popri plnení úroky z omeškania, ak nie je podľa tohto zákona povinný\nplatiť poplatok z omeškania; výšku úrokov z omeškania a poplatku z omeškania ustanovuje vykonávací\npredpis.\n\n22. Podľa ust. § 3 nariadenia vlády SR č. 87/1995 Z.z., ktorým sa vykonávajú niektoré ustanovenia\nObčianskeho zákonníka, výška úrokov z omeškania je o päť percentuálnych bodov vyššia ako základná\núroková sadzba Európskej centrálnej banky platná k prvému dňu omeškania s plnením peňažného dlhu.\n\n23. Keďže žalovaný bol povinný žalobcovi poskytnutú pôžičku vrátiť najneskôr do dňa 30.11.2013, dostal\nsa žalovaný dňom nasledujúcim po splatnosti, t.j. dňom 1.12.2013 do omeškania s plnením finančného\ndlhu a preto žalobcovi vznikol aj nárok na úroky z omeškania. V uvedený prvý deň omeškania bola\nzákladná úroková sadzba ECB vo výške 0,25 a preto žalobca má právo na úroky z omeškania vo výške\núrokovej sadzby 5,25 % ročne z dlžnej sumy. Súd mu preto priznal právo na úroky z omeškania v\nuvedenej zákonnej výške taj ako si ich uplatnil z priznanej dlžnej sumy 200,- eur od 1.12.2013 až do\nzaplatenia.\n\n24. Podľa ust. § 251 C.s.p.,  trovy konania sú všetky preukázané, odôvodnené a účelne vynaložené\nvýdavky, ktoré vzniknú v konaní v súvislosti s uplatňovaním alebo bránením práva.\n\n25. Podľa ust. § 255 ods. 1 a 2 C.s.p., súd prizná strane náhradu trov konania podľa pomeru jej úspechu\nvo veci. Ak mala strana vo veci úspech len čiastočný, súd náhradu trov konania pomerne rozdelí,\nprípadne vysloví, že žiadna zo strán nemá na náhradu trov konania právo.\n\n26. Podľa ust. § 262 ods. 1 a 2  C.s.p., o nároku na náhradu trov konania rozhodne aj bez návrhu\nsúd v rozhodnutí, ktorým sa konanie končí. O výške náhrady trov konania rozhodne súd prvej inštancie\n\n\n\npo právoplatnosti rozhodnutia, ktorým sa konanie končí, samostatným uznesením, ktoré vydá súdny\núradník.\n\n27. Podľa ust. § 262 ods. 1 C.s.p.  súd v tomto rozhodnutí, ktorým sa konanie končí, rozhodol aj  o\nnároku na náhradu trov konania. Za použitia ust. § 255 ods. 2 C.s.p.  a § 256 ods. 1 C.s.p. rozhodol tak,\nže vzhľadom na pomer úspech žalobcu (žaloba bola dôvodná do výšky priznaného práva  200,- eur, čo\npredstavuje úspech žalobcu vo výške 59,62 %) a žalovaného (v časti o zaplatenie o zaplatenie 135,45\neura, v ktorej vzal žalobca žalobu bez uvedenia dôvodov späť procesne zavinil zastavenie konania  čo\nznamená právo žalovaného na náhradu trov konania  vo výške 40,38 %) priznal žalobcovi právo na\nnáhradu trov konania vo výške 19,24 % (59,62 % - 40,38 %), o výške ktorej náhrady bude rozhodnuté\nsamostatným uznesením tunajšieho súdu po právoplatnosti tohto rozsudku.\n\nPoučenie:\n\nProti tomuto rozsudku možno podať odvolanie do 15 dní odo dňa jeho doručenia na Okresný súd Košice\nII (§ 355 ods. 1 C.s.p.) písomne v potrebnom počte vyhotovení tak aby jedno vyhotovenie ostalo na súde\na jedno aby dostal každý účastník.\n\nV odvolaní sa popri všeobecných náležitostiach podania uvedie, proti ktorému rozhodnutiu smeruje, v\nakom rozsahu sa napáda, z akých dôvodov sa rozhodnutie považuje za nesprávne (odvolacie dôvody)\na čoho sa odvolateľ domáha (odvolací návrh) (§ 363 C.s.p.).\n\nOdvolanie možno odôvodniť len tým, že:\na) neboli splnené procesné podmienky,\nb) súd nesprávnym procesným postupom znemožnil strane, aby uskutočňovala jej patriace procesné\npráva v takej miere, že došlo k porušeniu práva na spravodlivý proces,\nc) rozhodoval vylúčený sudca alebo nesprávne obsadený súd,\nd) konanie má inú vadu, ktorá mohla mať za následok nesprávne rozhodnutie vo veci,\ne) súd prvej inštancie nevykonal navrhnuté dôkazy, potrebné na zistenie rozhodujúcich skutočností,\nf) súd prvej inštancie dospel na základe vykonaných dôkazov k nesprávnym skutkovým zisteniam,\ng) zistený skutkový stav neobstojí, pretože sú prípustné ďalšie prostriedky procesnej obrany alebo ďalšie\nprostriedky procesného útoku, ktoré neboli uplatnené, alebo\nh) rozhodnutie súdu prvej inštancie vychádza z nesprávneho právneho posúdenia veci (§ 365 ods. 1\nC.s.p.).\n\nOdvolanie proti rozhodnutiu vo veci samej možno odôvodniť aj tým, že právoplatné uznesenie súdu prvej\ninštancie, ktoré predchádzalo rozhodnutiu vo veci samej, má vadu uvedenú v odseku 1, ak táto vada\nmala vplyv na rozhodnutie vo veci samej (§ 365 ods. 2 C.s.p.).\n\nAk povinný dobrovoľne nesplní čo mu ukladá vykonateľné rozhodnutie, oprávnený môže podať návrh\nna vykonanie exekúcie podľa osobitného zákona (zákon č. 233/1995 Z. z. o súdnych exekútoroch a\nexekučnej činnosti).\n\n\n", "dokument_download_link": "https://obcan.justice.sk/content/public/item/85670bd1-fd70-4397-9aa9-c38c0b63d899", "datum_vydania_rozhodnutia": "2018-08-26T22:00:00Z", "odkazovane_predpisy_iri": "", "ecli": "ECLI:SK:OSKE2:2018:7214233432.5", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": "2018-10-27T06:15:57.048Z"}