{"sud_guid": "156", "sud_typ": "Okresný súd", "sud_nazov": "Okresný súd Prešov", "guid": "c75a712f-bd47-4cef-851f-49445937a25f:3fb4323e-cd84-4b0f-a268-a7a26a3c93ec", "sud_kraj": "Prešovský kraj", "sud_okres": "Okres Prešov", "oblast_pravnej_upravy": ["Trestné právo"], "podoblast_pravnej_upravy": ["Iné práva a slobody"], "forma_rozhodnutia": "Rozsudok", "povaha_rozhodnutia": ["Prvostupňové nenapadnuté opravnými prostriedkami"], "nadpis_rozhodnutia": "", "spisova_znacka": "33T/83/2018", "identifikacne_cislo_spisu": "8118011450", "sudca_guid": "148", "sudca_meno": "JUDr. Peter Šuťák", "sudca_meno_text": "JUDr. Peter Šuťák", "odkazovane_predpisy": ["/SK/ZZ/2005/300/#paragraf-370.odsek-1", "/SK/ZZ/2005/300/#paragraf-369.odsek-2", "/SK/ZZ/2005/300/#paragraf-369.odsek-1"], "dokument_nazov": "Rozsudok_33T-83-2018.pdf", "dokument_fulltext": "\nSúd: Okresný súd Prešov\nSpisová značka: 33T/83/2018\nIdentifikačné číslo súdneho spisu: 8118011450\nDátum vydania rozhodnutia: 20. 09. 2018\nMeno a priezvisko sudcu, VSÚ: JUDr. Peter Šuťák\nECLI: ECLI:SK:OSPO:2018:8118011450.1\n\nROZSUDOK V MENE\nSLOVENSKEJ REPUBLIKY\n\nOkresný súd Prešov, samosudcom JUDr. Petrom Šuťakom, na verejnom zasadnutí\n20. septembra 2018 v Prešove, takto\n\nr o z h o d o l :\n\nPodľa § 334 ods. 4 Tr. poriadku  s c h v a ľ u j e  dohodu o vine a treste uzatvorenú medzi prokurátorom\nOkresnej prokuratúry v Prešove a obvineným T.. T. C. zo dňa  25.7.2018 a vyhlasuje tento\n\nr o z s u d o k\n\nObvinený:\nT.. T. C., nar. XX.XX.XXXX P. X. Š., trvale bytom L., Š. Č.. XX,\n\nj e  v i n n ý,  ž e\n\nsi v presne nezistenej dobe z internetu do svojho mobilného telefónu zn. LG, K4, IMEI:\nXXXXXXXXXXXXXXX stiahol krátke video s obsahom detskej pornografie, ktoré dňa 5.10.2017 v čase\no 05:38:54 UTC (koordinovaný svetový čas) prostredníctvom siete internet ako užívateľ účtu služby\nfacebook.com, v ktorej bol zaregistrovaný pod menom „..T..X“ z miesta trvalého bydliska prostredníctvom\nsvojho mobilného telefónu z IP adresy „XX.XXX.X.XX“ odoslal užívateľovi služby facebook.com s\nregistračnými údajmi „T. Y.“ a v presne nezistenom čase si rovnakým spôsobom zabezpečil rôzne videá\na fotografie s obsahom detskej pornografie, ktoré v priebehu mesiaca október 2017 prostredníctvom\nsvojho e-mailu U..U. v 19-tich e-mailoch rozposlal nestotožneným adresátom, čím takto sprístupnil alebo\ninak rozšíril detskú pornografiu,\n\nt e d a\n\n- zadovážil si a sprístupnil detskú pornografiu a taký čin spáchal verejne - použitím počítačovej siete\nalebo iným obdobne účinným spôsobom,\n- konal v úmysle získať prístup k detskej pornografii prostredníctvom elektronickej komunikačnej služby,\n\nč í m  s p á c h a l\n\n\n\nzločin rozširovania detskej pornografie podľa § 369 ods.1, ods. 2 písm. b/ Tr. zákona s poukazom na\n§ 122 ods. 2 písm. a/ Tr.  zákona v súbehu s prečinom prechovávania detskej pornografie a účasti na\ndetskom pornografickom predstavení podľa § 370 ods. 1 Tr. zákona.\n\nZ a   t o  m u   s ú d    u k l a d á:\n\nPodľa § 369 ods. 2 Tr.  zákona za použitia § 41 ods. 1, § 39 ods. 2 písm. d/, ods. 4 Tr. zákona, § 36\npísm. j/, l/, § 37 písm. h/ Tr. zákona, § 38 ods. 2, 3 Tr. zákona úhrnný trest odňatia slobody v trvaní 2\n(dvoch) rokov.\n\nPodľa § 49 ods. 1 písm. a/ Tr. zákona výkon trestu odňatia slobody podmienečne odkladá.\n\nPodľa § 50 ods. 1 Tr. zákona určuje skúšobnú dobu podmienečného odsúdenia v trvaní 3 (troch) rokov.\n\no d ô v o d n e n i e :\n\nUznesením vyšetrovateľa OR PZ, odbor kriminálnej polície Prešov, ČVS: ORP-1253/1-VYS-PO-2017\nzo dňa 7.3.2018 bolo vznesené obvinenie T.. T. C. pre zločin rozširovania detskej pornografie podľa §\n369 ods. 1, ods. 2 písm. b) Tr. zákona  a prečin prechovávania detskej pornografie a účasť na detskom\npornografickom predstavení podľa § 370 ods. 1 Tr. zákona na tom skutkovom základe, že si v presne\nnezistenej dobe z internetu do svojho mobilného telefónu zn. LG, K4, IMEI: XXXXXXXXXXXXXXX\nstiahol krátke video s obsahom detskej pornografie, ktoré dňa 5.10.2017 v čase o 05:38:54 UTC\n(koordinovaný svetový čas) prostredníctvom siete internet ako užívateľ účtu služby facebook.com,\nv ktorej bol zaregistrovaný pod menom „Z..T..X“ z miesta trvalého bydliska prostredníctvom svojho\nmobilného telefónu z IP adresy „XX.XXX.X.XX“ odoslal užívateľovi služby facebook.com s registračnými\núdajmi „T. Y.“ a v presne nezistenom čase si rovnakým spôsobom zabezpečil rôzne videá a fotografie s\nobsahom detskej pornografie, ktoré v priebehu mesiaca október 2017 prostredníctvom svojho e-mailu\nU..U. v 19-tich e-mailoch rozposlal nestotožneným adresátom, čím takto sprístupnil alebo inak rozšíril\ndetskú pornografiu.\n\nDňa 25.7.2018 sa uskutočnilo konanie o dohode o vine a treste medzi prokurátorom Okresnej\nprokuratúry Prešov a obvineným T.. T. C., kde bol dohodnutý trest tak, ako je uvedený vo výroku tohto\nrozsudku.\n\nNa verejnom zasadnutí samosudca podľa § 333 ods. 3 Tr. poriadku formou otázok obvinenému zistil, či\nrozumie podanému návrhu na dohodu o vine a treste, či súhlasí, aby sa jeho trestná vec prejednala touto\nskrátenou formou, čím sa vzdáva práva na verejný súdny proces, či rozumie, čo tvorí podstatu skutku,\nktorý je mu kladený za vinu, či bol ako obvinený poučený o svojich právach, najmä o práve na obhajobu,\nči mu bola daná možnosť na slobodnú voľbu obhajcu a mohol sa s obhajcom radiť o spôsobe obhajoby,\nrozumie podstate konania o návrhu na dohodu o vine a treste, rozumie právnej kvalifikácii skutku ako\ntrestného činu, bol oboznámený s trestnou sadzbou, ktorú zákon ustanovuje za trestný čin kladený mu\nza vinu, dobrovoľne sa priznal a uznal vinu za spáchaný skutok, ktorý sa v návrhu dohody o vine a treste\nkvalifikuje ako trestný čin, súhlasí s navrhovaným trestom, trest prijíma a v stanovených lehotách sa\npodriadi výkonu trestu, nahradí spôsobenú škodu v rozsahu dohody a uvedomuje si, že ak súd prijme\nnávrh na dohodu o vine a treste a vynesie rozsudok, ktorý nadobudne právoplatnosť vyhlásením, nebude\nmožné proti tomuto rozsudku podať riadny opravný prostriedok. Na všetky položené otázky odpovedal\nobvinený kladne.\n\nNakoľko obvinený odpovedal na všetky otázky uvedené v § 333 ods. 3 Tr. poriadku „áno“ a súčasne súd\npovažoval predloženú dohodu o vine a treste za spravodlivú a dohodnutý trest nie je zrejme neprimeraný,\nrozhodol tak, ako je uvedené vo výrokovej časti tohto rozsudku a podľa § 334 ods. 4 Tr. poriadku schválil\ndohodu o vine treste v navrhnutom znení.\n\n\n\nPoučenie:\n\nProti tomuto rozsudku nie je prípustné odvolanie (§ 334 ods. 4 Tr. poriadku). Dovolanie ako mimoriadny\nopravný prostriedok je prípustné iba za podmienky uvedenej v § 371 ods. 1 písm. c) a ods. 2 Tr. poriadku.\n\n\n", "dokument_download_link": "https://obcan.justice.sk/content/public/item/3fb4323e-cd84-4b0f-a268-a7a26a3c93ec", "datum_vydania_rozhodnutia": "2018-09-19T22:00:00Z", "odkazovane_predpisy_iri": "", "ecli": "ECLI:SK:OSPO:2018:8118011450.1", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": "2019-01-31T12:52:48.306Z"}