{"sud_guid": "161", "sud_typ": "Okresný súd", "sud_nazov": "Okresný súd Stará Ľubovňa", "guid": "795e4a1d-0a05-4e80-8d64-4c9d78de6b1b:211c4e8f-b060-47db-a37d-db13025dd71b", "sud_kraj": "Prešovský kraj", "sud_okres": "Okres Stará Ľubovňa", "oblast_pravnej_upravy": ["Trestné právo"], "podoblast_pravnej_upravy": ["Majetok"], "forma_rozhodnutia": "Rozsudok", "povaha_rozhodnutia": ["Prvostupňové nenapadnuté opravnými prostriedkami"], "nadpis_rozhodnutia": "", "spisova_znacka": "8T/4/2018", "identifikacne_cislo_spisu": "8518010080", "sudca_guid": "73", "sudca_meno": "Mgr. Vladimír Gurka", "sudca_meno_text": "Mgr. Vladimír Gurka", "odkazovane_predpisy": ["/SK/ZZ/2005/300/#paragraf-222.odsek-3.pismeno-a", "/SK/ZZ/2005/300/#paragraf-138", "/SK/ZZ/2005/300/#paragraf-36", "/SK/ZZ/2005/300/#paragraf-49.odsek-1.pismeno-a", "/SK/ZZ/2005/300/#paragraf-222.odsek-1", "/SK/ZZ/2005/300/#paragraf-51.odsek-2", "/SK/ZZ/2005/300/#paragraf-38.odsek-2", "/SK/ZZ/2005/300/#paragraf-37", "/SK/ZZ/2005/300/#paragraf-222.odsek-3", "/SK/ZZ/2005/300/#paragraf-222.odsek-3.pismeno-c", "/SK/ZZ/2005/301/#paragraf-288.odsek-1", "/SK/ZZ/2005/300/#paragraf-51.odsek-1", "/SK/ZZ/2005/300/#paragraf-51.odsek-4.pismeno-c", "/SK/ZZ/2005/300/#paragraf-38.odsek-3", "/SK/ZZ/2005/301/#paragraf-172.odsek-2", "/SK/ZZ/2005/301/#paragraf-287.odsek-1"], "dokument_nazov": "Rozsudok_8T-4-2018.pdf", "dokument_fulltext": "\nSúd: Okresný súd Stará Ľubovňa\nSpisová značka: 8T/4/2018\nIdentifikačné číslo súdneho spisu: 8518010080\nDátum vydania rozhodnutia: 24. 10. 2018\nMeno a priezvisko sudcu, VSÚ: Mgr. Vladimír Gurka\nECLI: ECLI:SK:OSSL:2018:8518010080.2\n\nROZSUDOK V MENE\nSLOVENSKEJ REPUBLIKY\n\nOkresný súd Stará Ľubovňa, v senáte zloženom z predsedu senátu Mgr. Vladimíra Gurku a prísediacich\nsudcov Márie Malisovej a Ing. Vilhelma Oravca, CSc. na hlavnom pojednávaní dňa 24.10.2018 v Starej\nĽubovni v trestnej veci proti obž. U. P. pre zločin úverového podvodu podľa § 222 ods. 1, ods. 3 písm.\na/, písm. c/ Trestného zákona s poukazom na ustanovenie § 138 písm. j/ Trestného zákona takto\n\nr o z h o d o l :\n\nObžalovaný U. P., nar. XX.X.XXXX v R. V., trvale bytom H. XXXX/XX, R. V.\n\nj e   v i n n ý , ž e\n\n- zneužijúc osobné údaje G. Z., nar. XX.X.XXXX, trvale bytom O. Z. XX, okres K., prostredníctvom\nwebového portálu www.finzo.sk. z počítačového zariadenia v meste Stará Ľubovňa, ktorému bola\npridelená IP adresa XXX.XX.XX.XX uzatvoril prostredníctvom spoločnosti Finzo OU, zastúpenie v SR,\nBajkalská 5/C, Bratislava  dňa 1.7.2016 úverovú zmluvu č. R na základe ktorej celkovo 9 veriteľov\n(ďalej len „veritelia\")  poskytlo úver v celkovej výške 300,- eur, ktorá mu bola zaslaná na bankový\núčet R XXXX XXXX XXXX XXXX XXXX, pričom veriteľom neuhradil ani jednu splátku  a už v čase\nuzatvárania úveru mal v úmysle ho nesplácať, čím veriteľov uviedol do omylu týkajúceho sa identity\nklienta, splnenia podmienok na jeho poskytnutie a splácanie, čím veriteľom, ktorých právnym nástupcom\nsa stala spoločnosť De vries Justitia s.r.o. spôsobil škodu v celkovej výške 300,- eur,\n\n- zneužijúc osobné údaje E. V., nar. X.X.XXXX, trvale bytom Y., H. XX, okres K., prostredníctvom\nwebového portálu www.finzo.sk. z počítačového zariadenia v meste Stará Ľubovňa, ktorému bola\npridelená IP adresa XXX.XX.XXX.XXX uzatvoril prostredníctvom spoločnosti Finzo OU, zastúpenie v\nSR, Bajkalská 5/C, Bratislava  dňa 6.7.2016 úverovú zmluvu č. R na základe ktorej celkovo 13 veriteľov\n(ďalej len „veritelia\") poskytlo úver celkovo vo výške 300,- eur, ktorá mu bola zaslaná na bankový účet\nv O. S. L., a.s. č. R XXXX XXXX XXXX XXXX XXXX, pričom veriteľov  uviedol do omylu týkajúceho sa\nidentity klienta,  splnenia podmienok na jeho poskytnutie a splácanie, čím veriteľom, ktorých právnym\nnástupcom sa stala spoločnosť De vries Justitia s.r.o., spôsobil škodu minimálne vo výške 274,50 eur,\n\n- zneužijúc osobné údaje E. V., nar. X.XX.XXXX,  trvale bytom Y. R. XX, okres K., prostredníctvom\nwebového portálu www.finzo.sk. z počítačového zariadenia v meste Stará Ľubovňa, ktorému bola\npridelená IP adresa XXX.XX.XXX.XXX uzatvoril prostredníctvom spoločnosti Finzo OU, zastúpenie v\nSR, Bajkalská 5/C, Bratislava dňa 6.7.2016 úverovú zmluvu č. R na základe ktorej celkovo 12 veriteľov\n(ďalej len „veritelia\") poskytlo úver celkovo vo výške 200,- eur, ktorá mu bola zaslaná na bankový účet v\nJ. L. R., a.s. č. R XXXX XXXX XXXX XXXX XXXX zaslaná finančná hotovosť vo výške 179,50 eur, pričom\nveriteľov uviedol do omylu týkajúceho sa identity klienta a  splnenia podmienok na jeho poskytnutie\na splácanie, čím veriteľom, ktorých právnym nástupcom sa stala spoločnosť De vries Justitia s.r.o.,\nspôsobil škodu minimálne vo výške 179,50 eur,\n\n- zneužijúc osobné údaje Y. Z., nar. XX.X.XXXX, trv. bytom Y., E. XXX, okres K., bez jeho vedomia,\nprostredníctvom webového portálu www.finzo.sk, z počítačového zariadenia v meste Stará Ľubovňa,\n\n\n\nprostredníctvom spoločnosti Finzo OU, zastúpenie v SR, Bajkalská 5/C, Bratislava dňa 27.6.2016\núverovú zmluvu č. R na základe ktorej celkovo 7 veriteľov  (ďalej len „veritelia\") poskytlo úver  v\ncelkovej výške 300,- eur, ktorá mu bola zaslaná na bankový účet R XXXX XXXX XXXX XXXX XXXX,\npričom veriteľom neuhradil ani jednu splátku a už v čase uzatvárania úveru mal v úmysle ho nesplácať,\nčím veriteľov uviedol do omylu týkajúceho sa identity klienta, splnenia podmienok na jeho poskytnutie\na splácanie, čím veriteľom, ktorých právnym nástupcom sa stala spoločnosť De vries Justitia s.r.o.,\nspôsobil škodu v celkovej výške 300,- eur,\n\n- zneužijúc osobné údaje U. R., nar. XX.X.XXXX, trv. bytom J. XXXX/XXX, R. V. uzatvoril prostredníctvom\ninternetu, z počítačového zariadenia v meste Stará Ľubovňa, so spoločnosťou Consumer Finance\nHolding, a. s., Hlavné námestie 12, 060 01 Kežmarok (ďalej len „veriteľ\") nasledovné zmluvy:\n- dňa 8.9.2016 zmluvu č. XXXXXXXXXX, predmetom ktorej bolo poskytnutie viazaného spotrebiteľského\núveru na tovar od spoločnosti NAY a.s., Túhovská 15, Bratislava vo výške 1.001,70 eur, za ktorý\nneuhradil ani jednu mesačnú splátku,\n- dňa 9.9.2016 zmluvu č. XXXXXXXXXX, predmetom ktorej bolo poskytnutie viazaného spotrebiteľského\núveru na tovar od spoločnosti NAY a.s., Túhovská 15, Bratislava vo výške 1.314,-eur za ktorý neuhradil\nani jednu mesačnú splátku,\n- dňa 10.9.2016 zmluvu č. XXXXXXXXXX, predmetom ktorej bolo poskytnutie viazaného\nspotrebiteľského úveru na tovar od spoločnosti ANDREA SHOP s.r.o., Námestie A.Vámberyho 53/9,\nDunajská Streda vo výške 852,48 eur, za ktorý neuhradil ani jednu mesačnú splátku,\n- dňa 11.9.2016 zmluvu č. XXXXXXXXXX, predmetom ktorej bolo poskytnutie viazaného\nspotrebiteľského úveru na tovar od spoločnosti NAY a.s., Túhovská 15, Bratislava vo výške 1.622,60\neur, za ktorý neuhradil ani jednu mesačnú splátku,\nčím od veriteľa vylákal úvery, ktorými bol financovaný tovar od vyššie uvedených spoločností tým, že\nho uviedol do omylu v otázke splnenia podmienok na jeho poskytnutie a splácanie, čím spôsobil škodu\nveriteľovi minimálne vo výške 4.790,78 eur,\n\n- zneužijúc osobné údaje F. X., nar. XX.XX.XXXX, trv. bytom S. XX, okres K., uzatvoril prostredníctvom\ninternetu, z počítačového zariadenia v meste Stará Ľubovňa, so spoločnosťou Consumer Finance\nHolding, a. s., Hlavné námestie 12, 060 01 Kežmarok (ďalej len „veriteľ\") dňa 19.9.2016 zmluvu\nč. XXXXXXXXXX, predmetom ktorej bolo poskytnutie viazaného spotrebiteľského úveru na tovar od\nspoločnosti NAY a.s., Túhovská 15, Bratislava vo výške 2 662,35 eur,  za ktorý neuhradil ani jednu\nmesačnú splátku, a ktorého predmetom bola kúpa elektronického tovaru, a to 2 ks Apple iPhone 6s 64 G\na 1 ks Apple iPad Pro 12,9\",  čím veriteľa uviedol do omylu v otázke identity klienta a spôsobil veriteľovi\nškodu minimálne vo výške 2.301,30 eur,\n\n- zneužijúc osobné údaje B. G., nar. XX.X.XXXX, trv. bytom F.-X. E., Z. XXXX/X, prostredníctvom\npočítačového zariadenia v meste Stará Ľubovňa na webovom portáli www.alza.sk objednal rôzny\nelektronický tovar na splátky a následne na webovom portáli www.cetelem.sk uzatvoril so spoločnosťou\nL. J. O. R., pobočka zahraničnej banky, F. X, L., IČO: 47 258 713 (ďalej len „veriteľ\") dňa 16.10.2016\nzmluvu o spotrebiteľskom úvere č. XXXXXXXXXXXXXXX (XXXXXXXXXXXXXX), predmetom ktorej\nbolo poskytnutie úveru vo výške 2001,97 eur na financovanie rôzneho elektronického tovaru, ktorý mu\nbol v hodnote 2224,41 eur zaslaný od spoločnosti Alza.sk s.r.o., Bottova 7, Bratislava, a za ktorý pri\npreberaní od kuriérskej služby v Starej Ľubovni dňa 29.10.2016 zaplatil sumu 222,44 eur, pričom tovar\nďalej nijako nesplácal, čím veriteľa uviedol do omylu týkajúceho sa identity klienta a  splnenia podmienok\nna jeho poskytnutie a splácanie a spôsobil škodu veriteľovi  minimálne vo výške 2001,97 eur,\n\n- zneužijúc osobné údaje F. X., nar. XX.XX.XXXX, trv. bytom S. XX, okres K., bez jej vedomia,\nprostredníctvom počítačového zariadenia v Starej Ľubovni na webovom portáli www.alza.sk objednal\nelektronický tovar - mobilné  telefóny iPhone 7 128 GB Black a iPhone 7 128 GB Jet Black - na\nsplátky a následne na webovom portáli www.cetelem.sk uzatvoril so spoločnosťou L. J. J. O. R.,\npobočka zahraničnej banky, F. X, L., IČO: 47 258 713 (ďalej len „veriteľ“), dňa 27.11.2016 zmluvu o\nspotrebiteľskom úvere č. XXXXXXXXXXXXXX - č. žiadosti XXXXXXXXXXXXXXX, predmetom ktorej\nbolo poskytnutie úveru vo výške 1.567,24 eur na financovanie uvedeného elektronického tovaru, ktorý\nmu bol v hodnote 1.741,38 eur zaslaný od spoločnosti Alza.sk s.r.o., Bottova 7, Bratislava, a za ktorý pri\npreberaní od kuriérskej služby bola uhradená suma 174,14 eur, tovar ďalej nijako nesplácal, čím veriteľa\nuviedol do omylu  týkajúceho sa identity klienta a  splnenia podmienok na jeho poskytnutie a splácanie\n\n\n\na spôsobil spoločnosti Alza.sk, s.r.o., Bottova 7, Bratislava,  ktorej zvyšok kúpnej ceny nebol zo strany\nveriteľa zaplatený, škodu vo výške 1.567,24 eur,\n\nt e d a\n\npokračujúcim konaním od iného vylákal úver tým, že ho uviedol do omylu v otázke splnenia podmienok\nna poskytnutie úveru a tak mu spôsobil väčšiu škodu a čin spáchal závažnejším spôsobom konania na\nviacerých osobách,\n\nč í m   s p á c h a l\n\npokračovací zločin úverového podvodu podľa § 222 ods. 1, ods. 3 písm. a/, písm. c/ Trestného zákona\ns poukazom na ustanovenie § 138 písm. j/ Trestného zákona.\n\nZ a    t o   m u    s ú d    u k l a d á :\n\nPodľa § 222 ods. 3 Trestného zákona za použitia § 38 ods. 2, ods. 3 Trestného zákona pri zistení\npoľahčujúcej okolnosti podľa § 36 písm. l/ Trestného zákona a nezistení priťažujúcich okolností podľa §\n37 Trestného zákona, trest odňatia slobody na 36 /tridsaťšesť/ mesiacov.\n\nPodľa § 51 ods. 1 Trestného zákona  za použitia § 49 ods. 1 písm. a/ Trestného zákona súd\nobžalovanému výkon uloženého trestu odňatia slobody podmienečne odkladá.\n\nPodľa § 51 ods. 2 Trestného zákona súd obžalovanému určuje skúšobnú dobu na 54 /päťdesiatštyri/\nmesiacov.\n\nPodľa § 51 ods. 1 Trestného zákona súd ukladá obžalovanému probačný dohľad nad jeho správaním\nv skúšobnej dobe a podľa § 51 ods. 4 písm. c/ Trestného zákona súd ako súčasť probačného dohľadu\nukladá obžalovanému povinnosť spočívajúcu v príkaze nahradiť v skúšobnej dobe spôsobenú škodu,\npričom kontrolu uloženej povinnosti bude vykonávať probačný a mediačný úradník.\n\nPodľa § 287 ods. 1 Trestného poriadku súd ukladá obžalovanému U. P., nar. XX.X.XXXX, trvale bytom\nH. XXXX/XX, R. V. nahradiť spôsobenú škodu, a to spoločnosti De vries Justitia s.r.o.,  so sídlom  Na\npoříčí 1047/26, Nové Město, 110 00 Praha 1, Česká republika, IČO: 24 305 511  škodu vo výške 1 054\neur; spoločnosti Y. I. L., a.s.; skrátený názov: Y. so sídlom H. X. X, XXX XX L., IČO: 31 320 155  škodu\nvo výške 7 092,08 eur a spoločnosti L. J. J. O. R., pobočka zahraničnej banky so sídlom F. X, XXX XX\nL., IČO: 47 258 713 škodu vo výške 2 001,97 eur.\n\nPodľa § 288 ods. 1 Trestného poriadku súd spoločnosti De vries Justitia s.r.o.,  so sídlom  Na poříčí\n1047/26, Nové Město, 110 00 Praha 1, Česká republika, IČO: 24 305 511, Y.Y. L., a.s.; skrátený názov:\nY. so sídlom H. X. X, XXX  XX  L., IČO: 31 320 155 a L. J. J. O. R., pobočka zahraničnej banky so sídlom\nF. X, XXX  XX  L., IČO: 47 258 713   so zvyškom nároku na náhradu škody odkazuje na civilný proces.\n\no d ô v o d n e n i e :\n\nPo vyhlásení rozsudku na hlavnom pojednávaní sa prokurátor, obžalovaný, jeho obhajca a prítomný\npoškodený U. R. vzdali odvolania, preto bol v zmysle § 172 ods. 2 Trestného poriadku vyhotovený\nzjednodušený písomný rozsudok, ktorý neobsahuje odôvodnenie.\n\nVo vzťahu k náhrade škody súd zaviazal žalovaného, aby poškodeným spoločnostiam De vries Justitia\ns.r.o.,  Y. I. L., a.s. a L. J. J. O. R., pobočka zahraničnej banky nahradil škodu vo výške zodpovedajúcej\nsumám, ktoré si požičal, resp. ktoré za tovar tieto spoločnosti uhradili predávajúcim tak, ako je uvedené\nvo výroku rozsudku, keďže škoda v tejto výške nepochybne vznikla. Vo zvyšnej časti týkajúcej sa nárokov\nna náhradu škody z titulu nárokov na prípadné úroky z úverov a ďalšie príslušenstvo súd odkázal vyššie\nuvedené spoločnosti na civilný proces, pretože ohľadne týchto nárokov by bolo potrebné vykonať ďalšie\ndokazovanie, ktoré presahuje potreby trestného stíhania.\n\n\n\nPoučenie:\n\nProti tomuto rozsudku je prípustné odvolanie, ktoré možno podať na Okresnom súde Stará Ľubovňa\ndo 15 dní od oznámenia tohto rozsudku. Oznámením rozsudku je jeho vyhlásenie v prítomnosti toho,\nkomu treba rozsudok doručiť. Ak sa rozsudok vyhlásil v neprítomnosti takejto osoby, oznámením je až\ndoručenie rozsudku. Ak sa rozsudok oznamuje tak obžalovanému, ako aj jeho obhajcovi a zákonnému\nzástupcovi, plynie lehota od toho oznámenia, ktoré bolo vykonané najneskoršie. Odvolanie má odkladný\núčinok.\n\nAk Trestný poriadok neustanovuje inak, rozsudok môže odvolaním napadnúť a) prokurátor pre\nnesprávnosť ktoréhokoľvek výroku,\nb) obžalovaný pre nesprávnosť výroku, ktorý sa ho priamo týka, okrem výroku o vine v rozsahu, v ktorom\nsúd prijal jeho vyhlásenie, že je vinný alebo vyhlásenie, že nepopiera spáchanie skutku uvedeného v\nobžalobe,\nc) poškodený pre nesprávnosť výroku o náhrade škody,\nd) zúčastnená osoba pre nesprávnosť výroku o zhabaní veci.\nOsoba oprávnená podať odvolanie proti niektorému výroku rozsudku môže ho napadnúť aj preto, že\ntaký výrok nebol urobený, ako aj pre porušenie ustanovení o konaní, ktoré predchádzalo rozsudku, ak\ntoto porušenie mohlo spôsobiť, že výrok je nesprávny alebo že chýba.\n\nV neprospech obžalovaného môže rozsudok napadnúť odvolaním prokurátor; len čo do povinnosti\nna náhradu škody má toto právo aj poškodený, ktorý uplatnil nárok na náhradu škody. V prospech\nobžalovaného môžu rozsudok odvolaním napadnúť okrem obžalovaného a prokurátora i príbuzní\nobžalovaného v priamom rade, jeho súrodenci, osvojiteľ, osvojenec, manžel a druh. Prokurátor môže tak\nurobiť i proti vôli obžalovaného. Ak je obžalovaný pozbavený spôsobilosti na právne úkony alebo ak je\njeho spôsobilosť na právne úkony obmedzená, môže i proti vôli obžalovaného za neho v jeho prospech\nodvolanie podať aj jeho zákonný zástupca alebo jeho obhajca.\n\nIným osobám uvedeným v § 308 ods. 2 okrem prokurátora sa končí lehota tým istým dňom ako\nobžalovanému.\n\n\n", "dokument_download_link": "https://obcan.justice.sk/content/public/item/211c4e8f-b060-47db-a37d-db13025dd71b", "datum_vydania_rozhodnutia": "2018-10-23T22:00:00Z", "odkazovane_predpisy_iri": "", "ecli": "ECLI:SK:OSSL:2018:8518010080.2", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": "2018-11-26T11:05:43.481Z"}