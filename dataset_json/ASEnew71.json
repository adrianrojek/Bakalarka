{"sud_guid": "146", "sud_typ": "Okresný súd", "sud_nazov": "Okresný súd Žiar nad Hronom", "guid": "ca54814b-a4c5-4784-9618-8e66255756ba:146f8a11-f393-4028-af2f-1aa80ec4d8fc", "sud_kraj": "Banskobystrický kraj", "sud_okres": "Okres Žiar nad Hronom", "oblast_pravnej_upravy": ["Trestné právo"], "podoblast_pravnej_upravy": ["Majetok"], "forma_rozhodnutia": "Rozsudok", "povaha_rozhodnutia": ["Prvostupňové nenapadnuté opravnými prostriedkami"], "nadpis_rozhodnutia": "", "spisova_znacka": "2T/41/2017", "identifikacne_cislo_spisu": "6417010174", "sudca_guid": "38", "sudca_meno": "JUDr. Miroslav Toma", "sudca_meno_text": "JUDr. Miroslav Toma", "odkazovane_predpisy": ["/SK/ZZ/2005/301", "/SK/ZZ/2005/300/#paragraf-38.odsek-2", "/SK/ZZ/2005/301/#paragraf-288.odsek-2", "/SK/ZZ/2005/300/#paragraf-222.odsek-1", "/SK/ZZ/2005/300/#paragraf-37", "/SK/ZZ/2005/300/#paragraf-36", "/SK/ZZ/2005/300", "/SK/ZZ/2005/300/#paragraf-48.odsek-2.pismeno-b", "/SK/ZZ/2005/301/#paragraf-287.odsek-1"], "dokument_nazov": "Rozsudok_2T-41-2017.pdf", "dokument_fulltext": "\nSúd: Okresný súd Žiar nad Hronom\nSpisová značka: 2T/41/2017\nIdentifikačné číslo súdneho spisu: 6417010174\nDátum vydania rozhodnutia: 20. 08. 2018\nMeno a priezvisko sudcu, VSÚ: JUDr. Miroslav Toma\nECLI: ECLI:SK:OSZH:2018:6417010174.7\n\nROZSUDOK V MENE\nSLOVENSKEJ REPUBLIKY\n\nOkresný súd v Žiari nad Hronom samosudcom JUDr. Miroslavom Tomom, na hlavnom pojednávaní\nkonanom dňa 20.08.2018, takto\n\nr o z h o d o l :\n\nObžalovaná F., rod. P., nar. XX.XX.XXXX v B., trvale bytom H., okres G., obchodný zástupca N.\n\nje vinná, že\n\n1/ dňa 28.07.2016 na doposiaľ nezistenom mieste, prostredníctvom online bankingu, v úmysle\nneoprávneného získania finančných prostriedkov, uzatvorila v mene a bez vedomia F., nar.\nXX.XX.XXXX, bytom Y. J., okres B., so spoločnosťou ZUNO BANK AG, zmluvu o úvere č.\nXXXXXXXXXXXXXXXX vo výške 2 300,-€, ktorú následne v ten istý deň aj podpísala prostredníctvom\nSMS kódu, ktorý jej bol zaslaný na mobilné číslo XXXX XXX XXX, kde ako dlžník bola uvedená osoba\nF., nar. XX.XX.XXXX, bytom Y., okres B., poskytnuté finančné prostriedky použila pre svoju potrebu a\núver nesplácala, čím spoločnosti ZUNO BANK AG, pobočka zahraničnej banky, G., spôsobila škodu vo\nvýške 2 300,-€,\n\n2/ dňa 25.08.2016 na doposiaľ nezistenom mieste, z IP adresy XX.XXX.XXX.XXX  pod užívateľským\nprofilom F. v úmysle neoprávneného získania finančných prostriedkov, uzatvorila v mene a bez\nvedomia F., bytom Y., okres B., so spoločnosťou Friendly Finance Slovakia s.r.o.,  zmluvu o úvere\nč. XXXXXXXXXXXX  vy výške 250,-€, poskytnuté finančné prostriedky použila pre svoju potrebu a v\nstanovenej lehote nevrátila, čím spoločnosti Friendly Finance Slovakia s.r.o., R. spôsobila škodu vo\nvýške 250,-€,\n\nteda\n\nv bodoch 1/, 2/, vylákala od iného úver tým, že ho uviedla do omylu v otázke splnenia podmienok na\nposkytnutie úveru a na splácanie úveru a spôsobila mu tak malú škodu,\n\ntým spáchala\n\nv bodoch 1/, 2/, pokračovací prečin úverového podvodu podľa § 222 ods. 1 Trestného zákona č.\n300/2005 Z.z.\n\n\n\nZa to sa odsudzuje\n\nPodľa § 222 ods. 1 Trestného zákona, § 36 písm. l/, § 37 písm. m/, § 38 ods. 2 Trestného zákona k\ntrestu odňatia slobody v trvaní 1 (jedného) roka.\n\nPodľa § 48 ods. 2 písm. b/ Trestného zákona súd zaraduje obžalovanú na výkon trestu odňatia slobody\ndo ústavu na výkon trestu so stredným stupňom stráženia.\n\nPodľa § 287 ods. 1 Trestného poriadku je obžalovaná povinná nahradiť poškodenému Tatra banka, a.s,\nBratislava, P., IČO : XXXXXXXX, škodu vo výške 2.300,-€, poškodenému Friendly Finance Slovakia,\ns.r.o., L. IČO : XXXXXXXX, škodu vo výške 250,-€.\n\nPodľa § 288 ods. 2 Trestného poriadku súd poškodeného Tatra banka, a.s., Bratislava, P., odkazuje na\ncivilný proces.\n\nO d ô v o d n e n i e\n\nOkresný prokurátor v Žiari nad Hronom podal, dňa 10.04.2017, obžalobu na obvinenú F., v bodoch 1/,2/\npre pokračovací prečin úverového podvodu podľa § 222 ods. 1 Trestného zákona.\n\nNa hlavných pojednávaniach bolo vykonané dokazovanie dňa 21.11.2017 výsluchom obžalovanej F.,\nprečítaním podľa § 269 Trestného poriadku listinných dôkazov, dňa 20.08.2018 prečítaním podľa § 269\nTrestného poriadku listinných dôkazov.\n\nObžalovaná F. na hlavnom pojednávaní po zákonnom poučení podľa § 257 ods. 1 písm. a/,b/,c/, ods.\n2, ods. 5, ods. 8 Trestného poriadku uviedla „ som vinná, priznávam sa, ľutujem to“. Na otázky podľa §\n333 ods. 3 Trestného poriadku písm. c/, či rozumie čo tvorí podstatu skutku, ktorý sa jej vedie za vinu,\nobžalovaná uviedla áno. Písm. d/, či bola ako obvinená poučená o svojich právach, najmä o práve na\nobhajobu, či jej bola daná možnosť na slobodnú voľbu obhajcu a či sa s obhajcom mohla radiť o spôsobe\nobhajoby, obžalovaná uviedla áno. Písm. f/, či rozumie právnej kvalifikácií skutku ako trestného činu,\nobžalovaná uviedla áno. Písm. g/, či bola oboznámená s trestnými sadzbami, ktoré zákon ustanovuje\nza trestné činy jej kladené za vinu, obžalovaná uviedla áno. Písm. h/, či sa dobrovoľne priznala a\nuznala vinu za spáchaný skutok, ktorý sa kvalifikuje ako určitý trestný čin, obžalovaný uviedla áno.\nProkurátor, obhajoba a splnomocnenec poškodeného F., navrhli prijať vyhlásenie obžalovanej. Súd preto\npodľa § 257 ods. 7 Trestného poriadku vyhlásenie obžalovanej prijal a podľa § 257 ods. 8 Trestného\nporiadku zároveň vyhlásil, že dokazovanie v rozsahu, v akom obžalovaná priznávala spáchanie skutku,\nsa nevykoná.\n\nSúd konania obžalovanej v bodoch 1/, 2/, ktorým vylákala od iného úver tým, že ho uviedla do omylu, v\notázke splnenia podmienok na poskytnutie úveru a na splácanie úveru a spôsobila mu tak malú škodu,\nprávne kvalifikoval ako pokračovací prečin úverového podvodu podľa § 222 ods. 1 Trestného zákona.\nPodľa § 125 ods. 1 Trestného zákona škodou malou sa rozumie škoda prevyšujúca sumu 266,-€. Podľa §\n122 ods. 10 Trestného zákona za pokračovací trestný čin sa považuje, ak páchateľ pokračoval v páchaní\ntoho istého trestného činu. Trestnosť všetkých čiastkových útokov sa posudzuje ako jeden trestný čin,\nak všetky čiastkové útoky toho istého páchateľa spája objektívna súvislosť v čase, spôsobe ich páchania\na v predmete útoku, ako aj subjektívna súvislosť, najmä jednotiaci zámer páchateľa spáchať uvedený\ntrestný čin ...\n\nObžalovaná F. je vyučená, ukončila Stredné odborné učilište hutnícke. Mesto P. v správe o povesti\nuviedlo, že nemajú vedomosť kde sa obžalovaná v skutočnosti zdržiava, na mestskom úrade nebola\nriešená v komisii verejného poriadku. Okresným úradom, odborom všeobecnej vnútornej správy B.,\npriestupkovo postihovaná nebola. Doposiaľ bola desaťkrát súdne trestaná, z toho v deviatich prípadoch\nza rovnorodú trestnú činnosť. Rozsudkom Okresného súdu v Žiari nad Hronom, zo dňa 19.06.2013,\nsp. zn. 2T 116/2012, bola odsúdená pre prečin podvodu podľa § 221 ods. 1, ods. 2 Trestného zákona\nk súhrnnému trestu odňatia slobody v trvaní 1 (jedného) roka a 5 (piatich) mesiacov, pre jeho výkon\n\n\n\nbola zaradená do ústavu na výkon trestu s minimálnym stupňom stráženia. Rozsudkom Okresného\nsúdu v Martine, zo dňa 11.02.2014, sp. zn. 2T 97/2012 bola odsúdená pre prečin podvodu podľa §\n221 ods. 1 Trestného zákona k trestu odňatia slobody v trvaní 3 (troch) mesiacov, pre jeho výkon bola\nzaradená do ústavu na výkon trestu s minimálnym stupňom stráženia. Uznesením Okresného súdu\nNitra, zo dňa 19.03.2015, sp. zn. 3Pp 17/2015 bola podmienečne prepustená, s probačným dohľadom\nna skúšobnú dobu v trvaní 2 (dva) roky. Z oznámenia Okresného súdu Nitra, zo dňa 10.08.2018 vyplýva,\nže o osvedčení sa, respektíve neosvedčení sa v skúšobnej dobe podmienečného prepustenia nebolo\ndoposiaľ rozhodnuté. Rozsudkom Okresného súdu v Žiari nad Hronom, zo dňa 11.06.2014, sp. zn. 2T\n64/2014 bola odsúdená pre prečin podvodu podľa § 221 ods. 1 Trestného zákona a iné, pričom podľa\n§ 44 Trestného zákona bolo upustené od uloženia súhrnného trestu podľa § 42 Trestného zákona,\nvzhľadom na odsúdenie Okresného súdu v Žiari nad Hronom, zo dňa 19.06.2012, sp. zn. 2T 116/2012\nv spojitosti s rozsudkom Okresného súdu v Žiari nad Hronom, zo dňa 18.11.2011, sp. zn. 2T 118/2010 a\nupustené od uloženia ďalšieho trestu podľa § 43 Trestného zákona, vzhľadom na odsúdenie Okresného\nsúdu Martin zo dňa 07.01.2013, sp. zn. 2T 97/2012.\n\nPri úvahe o druhu a výbere trestu súd prihliadal k ustanoveniam § 34 ods. 1, ods. 2, ods. 3, ods. 4, ods.\n6 Trestného zákona, pričom ako poľahčujúcu okolnosť podľa § 36 písm. l/ Trestného zákona ustálil, že\nobžalovaná sa priznala k spáchaniu trestného činu a trestný čin úprimne oľutovala, priťažujúcu okolnosť\npodľa § 37 písm. m/ Trestného zákona zistil, že obžalovaná bola už za trestný čin odsúdená, preto podľa\n§ 38 ods. 2 Trestného zákona pomer poľahčujúcich a priťažujúcich okolností je vyrovnaný.\n\nPri prečine úverového podvodu podľa § 222 ods. 1 Trestného zákona možno páchateľovi uložiť trest\nodňatia slobody na jeden rok až päť rokov.\n\nObhajoba predložila lekársku dokumentáciu, ktorá preukazuje nepriaznivý zdravotný stav obžalovanej.\n\nHlavné pojednávanie konané dňa 21.11.2017 bolo odročené za účelom preskúmania podmienok na\nuloženie podmienok alternatívneho trestu. Zo záverečnej správy Okresného súdu Zvolen, zo dňa\n11.12.2017, sp. zn. 1Pr 100/17 na preskúmanie splnenia podmienok kontroly výkonu rozhodnutia\ntechnickými prostriedkami vyplýva, že obžalovaná zložila písomný sľub, zároveň uviedla, že v prípade\nuloženia trestu domáceho väzenia sa bude v určenom čase zdržiavať v obydlí na určenej adrese a pri\nvýkone kontroly poskytne potrebnú súčinnosť. Majiteľa nehnuteľnosti nebolo možné poučiť, ako dotknutú\nosobu, v zmysle § 12 a nasledujúce Zákona č. 78/2015 Z.z., nebolo možné získať ani jeho písomný\nsúhlas s kontrolou technickými prostriedkami. V zmysle § 12 ods. 1 písm. b/ Zákona č. 78/2015 Z.z. je\nmožné kontrolu technickými prostriedkami vykonať len s písomným súhlasom plnoletej osoby, ktorá žije\ns kontrolovanou osobou v spoločnej domácnosti, v čase obstarávania tohto súhlasu, preto nie je možná\nkontrola výkonu trestu domáceho väzenia technickými prostriedkami, aj keď sú splnené materiálno-\ntechnické podmienky ich použitia.\n\nVzhľadom k uvedenému nebolo možné uložiť obžalovanej alternatívny trest domáceho väzenia podľa\n§ 53 ods. 1 písm. a/, b/, c/ Trestného zákona.\n\nPodľa názoru súdu je preto obžalovanej nevyhnutné a potrebné uložiť podľa § 222 ods. 1 Trestného\nzákona, § 36 písm. l/, § 37 písm. m/, § 38 ods. 2 Trestného zákona trest odňatia slobody na dolnej hranici\nzákonom stanovenej trestnej sadzby, v trvaní 1 (jedného) roka. Podľa § 48 ods. 2 písm. b/ Trestného\nzákona súd zaradil obžalovanú na výkon trestu odňatia slobody do ústavu na výkon trestu so stredným\nstupňom stráženia, pretože táto bola v posledných desiatich rokoch, pred spáchaním trestného činu vo\nvýkone trestu odňatia slobody, ktorý jej bol uložený za úmyselný trestný čin.\n\nPoškodený ZUNO BANK AG, Y. riadne a včas si uplatnil nárok na náhradu škody vo výške 2.482,76,-€.\nPrávny nástupca poškodeného Tatra banka, a.s., L. uplatnil nárok na náhradu škody vo výške 2.482,76,-\n€ z čoho nesplatná istina predstavuje sumu 2.300,-€ a príslušenstvo pohľadávky sumu 182,76,-€.\nSplnomocnenec poškodeného sa na hlavné pojednávanie neodstavil, aby škodu bližšie špecifikoval, súd\npreto podľa § 287 ods. 1 Trestného poriadku zaviazal obžalovaného k náhrade škody pre poškodeného\nTatra banka, a.s., L. v sume nesplatenej istiny, vo výške 2.300,-€ a podľa § 288 ods. 2 Trestného poriadku\npoškodeného Tatra banka, a.s., L. so zvyškom jeho nároku odkázal na civilný proces.\n\n\n\nPoškodený Friendly Finance Slovakia s.r.o., L. riadne a včas si uplatnil nárok na náhradu škody vo výške\n250,-€. Škodu bližšie\n\n.špecifikoval, súd nemal o jej určení žiadne pochybnosti, preto podľa § 287 ods. 1 Trestného poriadku\nzaviazal obžalovanú k náhrade tejto škody.\n\nPoučenie:\n\nP O U Č E N I E: Proti tomuto rozsudku možno podať odvolanie do 15 dní odo dňa jeho\noznámenia na tunajšom súde.\n\n\n", "dokument_download_link": "https://obcan.justice.sk/content/public/item/146f8a11-f393-4028-af2f-1aa80ec4d8fc", "datum_vydania_rozhodnutia": "2018-08-19T22:00:00Z", "odkazovane_predpisy_iri": "", "ecli": "ECLI:SK:OSZH:2018:6417010174.7", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": "2018-11-30T04:32:13.12Z"}