{"sud_guid": "124", "sud_typ": "Okresný súd", "sud_nazov": "Okresný súd Nitra", "guid": "3efc4a63-6548-4d26-84cb-3f49733e0705:4c6fc351-8117-4c99-bb20-1cbfeba4014a", "sud_kraj": "Nitriansky kraj", "sud_okres": "Okres Nitra", "oblast_pravnej_upravy": ["Trestné právo"], "podoblast_pravnej_upravy": ["Majetok"], "forma_rozhodnutia": "Trestný rozkaz", "povaha_rozhodnutia": ["Prvostupňové nenapadnuté opravnými prostriedkami"], "nadpis_rozhodnutia": "", "spisova_znacka": "33T/69/2018", "identifikacne_cislo_spisu": "4118011552", "sudca_guid": "453", "sudca_meno": "JUDr. Simona Štanglovičová", "sudca_meno_text": "JUDr. Simona Štanglovičová", "odkazovane_predpisy": ["/SK/ZZ/2005/300"], "dokument_nazov": "Trestný_rozkaz_33T-69-2018.pdf", "dokument_fulltext": "\nSúd: Okresný súd Nitra\nSpisová značka: 33T/69/2018\nIdentifikačné číslo súdneho spisu: 4118011552\nDátum vydania rozhodnutia: 20. 12. 2018\nMeno a priezvisko sudcu, VSÚ: JUDr. Simona Štanglovičová\nECLI: ECLI:SK:OSNR:2018:4118011552.1\n\nTRESTNÝ ROZKAZ V MENE\nSLOVENSKEJ REPUBLIKY\n\nSamosudkyňa Okresného súdu Nitra, JUDr. Simona Štanglovičová, v trestnej veci obvineného S. Q.,\nstíhaného pre pokračovací zločin vydierania podľa § 189 odsek 1 Trestného zákona vydáva podľa § 353\nodsek 1 Trestného poriadku tento\n\nr o z h o d o l :\n\nObvinený:   S.  Q. narodený XX.XX.XXXX v C.,\ntrvale bytom R. XXX,\n\ns a    u z n á v a    z a    v i n n é h o ,  ž e :\n\nod 13.04.2017 do 01.09.2017 vystupujúc na internetovom portáli www.azet.sk <http://www.azet.sk>\nprostredníctvom IP adresy XXX.XXX.XXX.XX pod užívateľským kontom „S._VK“ s menom T. R., a taktiež\npod užívateľským kontom „S586“, pod hrozbou zverejnenia intímnych fotografií poškodeného X. na\nrôznych verejných sociálnych sieťach ako je „Facebook“, „Pokec“, „Instagram“, ktoré mu poškodený\nX. I. vystupujúc na internetovom portáli www.azet.sk <http://www.azet.sk> pod užívateľským kontom\n„mustanglive“ dobrovoľne zaslal v rámci predchádzajúcej chatovej komunikácie, pravidelne žiadal od\npoškodeného X. I., aby mu zasielal finančné prostriedky v rôznych výškach, v dôsledku čoho mu\npoškodený X. I. zaslal na číslo účtu SK38 0900 0000 0050 6728 6691 vedeného v Slovenskej sporiteľni\na.s., ktorého je jediným majiteľom a disponentom, dňa 13.04.2017 finančné prostriedky vo výške 69,04\n€, dňa 14.04.2017 finančné prostriedky vo výške 32,- €, dňa 16.04.2017 finančné prostriedky vo výške\n49,20 €, dňa 16.04.2017 finančné prostriedky vo výške 50,- €, dňa 23.04.2017 finančné prostriedky\nvo výške 50,29 €, dňa 19.05.2017 finančné prostriedky vo výške 80,58 €, dňa 02.06.2017 finančné\nprostriedky vo výške 36,- €, dňa 19.06.2017 finančné prostriedky vo výške 40,- €, dňa 22.06.2017\nfinančné prostriedky vo výške 41,34 €, dňa 26.06.2017 finančné prostriedky vo výške 5,96 €, dňa\n16.07.2017 finančné prostriedky vo výške 60,- €, dňa 04.08.2017 finančné prostriedky vo výške 55,- €,\ndňa 16.08.2017 finančné prostriedky vo výške 64,73 €, dňa 17.08.2017 finančné prostriedky vo výške\n11,45 €, dňa 31.08.2017 finančné prostriedky vo výške 41,40 € a dňa 01.09.2017 finančné prostriedky vo\nvýške 20,- €, na číslo účtu SK13 0900 1010 0422 9440 2011 vedeného v Slovenskej sporiteľni a.s., ktorý\nje vedený k jemu vydanej kreditnej karte označenej „Štedrá karta“, dňa 13.04.2017 finančné prostriedky\nvo výške 15,50 €, ako aj dobil kredit vo výške minimálne 20,- € na telefónne číslo 0949 228 388, ktorého\nje užívateľom, čím spôsobil poškodenému X. I. škodu minimálne vo výške 742,49 €\nt e d a :\n\niného hrozbou inej ťažkej ujmy nútil, aby niečo konal,\n\nč í m    s p á c h a l  :\n\npokračovací zločin vydierania podľa § 189 odsek 1 Trestného zákona.\n\n\n\nZ a   t o   m u   s ú d   u k l a d á  :\n\nPodľa § 189 odsek 1 Trestného zákona s použitím § 353 odsek 2 písm. a/ Trestného poriadku, zistiac\npoľahčujúcu okolnosť podľa § 36 písm. j/, písm. k/ a písm. l/ Trestného zákona, nezistiac priťažujúcu\nokolnosť podľa § 37 Trestného zákona, postupom podľa § 38 odsek 2, odsek 3 Trestného zákona, trest\nodňatia slobody v trvaní 2 (dvoch) rokov.\n\nPodľa § 49 odsek 1 písm. a/ Trestného zákona mu výkon trestu odňatia slobody podmienečne o d k\nl a d á.\n\nPodľa § 50 odsek 1 Trestného zákona určuje skúšobnú dobu v trvaní 2 (dvoch) rokov.\n\nPoučenie:\n\nProti tomuto trestnému rozkazu môžu podať odpor obvinený a osoby, ktoré sú oprávnené podať v jeho\nprospech odvolanie, ako aj prokurátor. Odpor sa podáva na súde, ktorý trestný rozkaz vydal (Okresný\nsúd Nitra), a to do ôsmich dní od jeho doručenia. Proti výroku o náhrade škody, ktorým bola priznaná\nnáhrada škody, môže poškodený podať odpor; ak poškodený podal odpor, trestný rozkaz sa ruší vo\nvýroku o náhrade škody. Ak proti trestnému rozkazu podala oprávnená osoba v lehote odpor, samosudca\nnariadi vo veci hlavné pojednávanie; pri prejednávaní veci na hlavnom pojednávaní nie je samosudca\nviazaný právnou kvalifikáciou ani druhom a výmerou trestu obsiahnutými v trestnom rozkaze.\nTrestný rozkaz sa stane právoplatným aj vykonateľným, ak\na) odpor nebol podaný, uplynutím lehoty na podanie odporu,\nb) odpor bol vzatý späť, dňom jeho späťvzatia,\nc) sa oprávnená osoba vzdala práva podať odpor a obvinený súčasne vyhlásil, že nesúhlasí, aby odpor\npodala v jeho prospech iná oprávnená osoba, dňom vzdania sa práva podať odpor.\nAk bol odpor podaný v lehote a nebol vzatý späť, trestný rozkaz sa prednesením obžaloby na hlavnom\npojednávaní ruší.\n\n\n", "dokument_download_link": "https://obcan.justice.sk/content/public/item/4c6fc351-8117-4c99-bb20-1cbfeba4014a", "datum_vydania_rozhodnutia": "2018-12-19T23:00:00Z", "odkazovane_predpisy_iri": "", "ecli": "ECLI:SK:OSNR:2018:4118011552.1", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": "2019-02-01T08:47:36.237Z"}