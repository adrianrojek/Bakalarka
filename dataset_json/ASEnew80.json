{"sud_guid": "122", "sud_typ": "Okresný súd", "sud_nazov": "Okresný súd Prievidza", "guid": "a6eeeccb-b814-4a18-a3d6-d8bb8fd07a75:99cb6ca8-2f21-4c3e-b19d-c0dce34a6997", "sud_kraj": "Trenčiansky kraj", "sud_okres": "Okres Prievidza", "oblast_pravnej_upravy": ["Trestné právo"], "podoblast_pravnej_upravy": ["Sloboda a ľudská dôstojnosť"], "forma_rozhodnutia": "Rozsudok", "povaha_rozhodnutia": ["Zmenené"], "nadpis_rozhodnutia": "", "spisova_znacka": "3T/153/2017", "identifikacne_cislo_spisu": "3817010803", "sudca_guid": "128", "sudca_meno": "JUDr. Noema Turanovičová", "sudca_meno_text": "JUDr. Noema Turanovičová", "odkazovane_predpisy": ["/SK/ZZ/2005/300/#paragraf-60.odsek-5", "/SK/ZZ/2005/300/#paragraf-38.odsek-5", "/SK/ZZ/2005/300/#paragraf-60.odsek-1.pismeno-a", "/SK/ZZ/2005/300/#paragraf-74.odsek-1", "/SK/ZZ/2005/300/#paragraf-73.odsek-2.pismeno-b", "/SK/ZZ/2005/300/#paragraf-189.odsek-2", "/SK/ZZ/2005/300/#paragraf-38.odsek-2", "/SK/ZZ/2005/300/#paragraf-48.odsek-2.pismeno-a"], "dokument_nazov": "Rozsudok_3T-153-2017.pdf", "dokument_fulltext": "\nSúd: Okresný súd Prievidza\nSpisová značka: 3T/153/2017\nIdentifikačné číslo súdneho spisu: 3817010803\nDátum vydania rozhodnutia: 26. 09. 2018\nMeno a priezvisko sudcu, VSÚ: JUDr. Noema Turanovičová\nECLI: ECLI:SK:OSPD:2018:3817010803.13\n\nROZSUDOK V MENE\nSLOVENSKEJ REPUBLIKY\n\nOkresný súd Prievidza v senáte, zloženom z predsedníčky senátu JUDr. Noemy Turanovičovej a\nprísediacich Miloša Oberta a Bartolomeja Doletinu, na hlavnom pojednávaní dňa 26. septembra 2018\nv trestnej veci obžalovaného E. F. jednomyseľne takto\n\nr o z h o d o l :\n\nObžalovaný  E.  F., nar. XX.X.XXXX v Kežmarku, trvale bytom P., P. XX/X, okres Kežmarok, toho času\nvo výkone väzby v Ústave na výkon trestu odňatia slobody a v Ústave na výkon väzby A.,\n\nje vinný, že\n\nod 9.7.2016 - 29.7.2016 vo Veľkej Británii - v Londýne prostredníctvom počítačovej siete cez\nkomunikačný program Skype, prostredníctvom užívateľského konta „C..H.\" a pod statusom „C. C.“ s\npoškodenou maloletou H.. J.., narodenou XX.X.XXXX, ktorá sa nachádzala v Nitrianskych Sučanoch,\nokres Prievidza, a ktorá mala na www.skype.com užívateľské konto „H..R.\" a status „Z. K. O.“ a od\n15.7.2016 status „G. D.“ písomne komunikoval o odblokovaní jej zablokovaných profilov na internetovom\nportáli www.pokec.sk a o zaslaní hesiel na odblokovanie, pričom maloletej sľúbil, že jej profily na pokeci\nodblokuje, alebo jej zašle heslo na odblokovanie, ak mu prostredníctvom programu Skype za použitia\nweb kamery notebooku a jej mobilného telefónu ukáže rôzne časti jej nahého tela, ďalej ju žiadal\nvykonávať rôzne predstavenia sexuálneho charakteru, konkrétne ju žiadal, aby sa mu pred web kamerou\nukazovala nahá, aby si hladkala a masírovala prsia, aby mu ukázala vagínu, aby si do vagíny vkladala\nrôzne predmety, aby sa prstovala, aby sa bozkávala s kamarátkou, aby si olizovala prsty, banán, nanuk,\nuhorku, klobásu, aby si vkladala kefu a okuliare do vagíny, hoci vedel, že poškodená má menej ako 15\nrokov, pričom mu poškodená na začiatku komunikácie napísala, že má 14 rokov, poškodená niektoré\nz jeho žiadostí splnila, a keď niektoré činnosti v zmysle jeho žiadostí odmietla urobiť, napísal jej, že\nzverejní fotografie jej nahého tela na internete a na rôznych miestach v meste Prievidza a jej nahé\nfotografie pošle jej rodičom, preto poškodená zo strachu zo zverejnenia jej nahých fotografii robila pred\nweb kamerou do 30.7.2016 to, o čo ju žiadal, teda ukazovala sa mu nahá, ukazovala mu obnažené\nčasti svojho tela a sexuálne manipulovala s rôznymi predmetmi, pričom to sledoval cez web kameru na\nmobilnom telefóne a čin spáchal, hoci bol rozsudkom Okresného súdu Námestovo sp. zn. 6T/21/2014\n- 299 zo dňa 24.4.2014, ktorý nadobudol právoplatnosť dňa 24.4.2014, odsúdený za zločin vydierania\npodľa § 189 odsek 1, odsek 2 písmeno b) Trestného zákona k trestu odňatia slobody v trvaní 32 mesiacov\ns podmienečným odkladom na skúšobnú dobu s probačným dohľadom v trvaní 36 mesiacov, pričom\nzločin spáchal od 20.8.2012 do 23.10.2012 a súd doteraz nerozhodol o osvedčení v skúšobnej dobe\npodmienečného odsúdenia,\n\nteda\n\niného hrozbou inej ťažkej ujmy nútil aby niečo konal a skutok spáchal na chránenej osobe z osobitného\nmotívu,\n\n\n\ntým spáchal\n\nzločin vydierania podľa § 189 odsek 1, 2 písmeno b), c) Trestného zákona č. 300/2005 Z.z. účinného do\n31.12.2016 (ďalej len „Trestný zákon“), v spojení § 139 odsek 1 písmeno a) Trestného zákona, § 140\npísmeno g) Trestného zákona, § 38 odsek 5 Trestného zákona,\n\na za to sa\no d s u d z u j e\n\nPodľa § 189 odsek 2 Trestného zákona s použitím § 38 odsek 2, 5 Trestného zákona k trestu odňatia\nslobody v trvaní 8 (osem) rokov nepodmienečne.\n\nPodľa § 48 odsek 2 písmeno a) Trestného zákona sa na výkon uloženého trestu odňatia slobody\nzaraďuje do ústavu na výkon trestu s minimálnym stupňom stráženia.\n\nPodľa§ 60 odsek 1 písmeno a) Trestného zákona sa obžalovanému ukladá trest prepadnutia veci - 1\nkusu mobilný telefón A. X, 1 kus notebook značka C. H. L. J., typ: X., výrobné číslo: W..\n\nPodľa § 60 odsek 5 Trestného zákona sa vlastníkom prepadnutej vecí stáva štát.\n\nPodľa § 73 odsek 2 písmeno b) Trestného zákona s použitím § 74 odsek 1 Trestného zákona sa\nobžalovanému ukladá ochranné sexuologické liečenie ústavnou formou.\n\no d ô v o d n e n i e :\n\nSúd na hlavnom pojednávaní, pretože obžalovaný využil zákonné právo obžalovaného a odmietol\nvypovedať sa oboznámil s výpoveďami obžalovaného E. F. (ďalej len obžalovaný) z prípravného konania,\noboznámil sa s výpoveďou poškodenej z prípravného konania, vypočul svedkov C. J., R. J., Y. Š., S. C.,\nvypočul znalkyňu MUDr. G. M.Ú. - Š.Ú., znalca Ing. VladimÍ. C., oboznámil sa s listinnými dôkazmi.\n\nVo výpovediach z prípravného konania, s ktorými sa súd oboznámil, obžalovaný vypovedal (č.l. 13 - 16),\nvýsluch dňa 27.1.2017 (teda bezprostredne po tom, ako bol obžalovaný zadržaný a bolo mu oznámené\ni vznesenie obvinenia), že sa plne priznáva ku skutku, ktorý mu je kladený za vinu. Na Skype v minulosti\npoužíval nick C..H.. Nick založil asi 2 alebo 3 roky dozadu, počas toho, ako žil v Anglicku. S osobou\nvystupujúcou na Skype pod nickom „H.“ bol v kontakte cez Skype, a táto osoba sa mu ukazovala cez web\nkameru, pričom jej dával pokyny, čo má robiť. Pokyny boli erotického charakteru. Chcel napríklad, aby\nsa mu ukázala nahá, aby ukázala prsia a vagínu. K tejto „babe“ sa dostal tak, že ako bol prihlásený na\nsociálnej sieti azet.sk, vyhliadol si ju a oslovil ju prostredníctvom RP správ a ponúkol jej aktiváciu služby\nplus zadarmo. Osobe uviedol, že aby mohol službu aktivovať, musí mu dať heslo do svojho nicku, kde\njej službu aktivuje v jej nastavení. Keď sa dostal k heslu, prihlásil sa na nick a hneď zmenil prístupové\nheslo do nicku. Po nejakom čase sa mu osoba ozvala z nového alebo iného nicku a chcela, aby jej\numožnil prístup do jej konta. Keď ho osoba požiadala, aby jej dal heslo, on za to ako protislužbu žiadal\nnahé fotky, prípadne nech sa mu ukáže cez web kameru cez program Skype. Niekedy sa stalo, že nick\ndo ktorého sa nabúral, mal v albumoch nahé fotografie. Následne osobe zmenil heslo a napísal jej, že\nak nebude robiť to, čo žiada, ako napríklad poslanie ďalších fotografií, kde je nahá, prípadne, aby sa\nmu ukázala cez web kameru, tak zverejní fotky jej nahého tela, ktoré už mala v albume na pokeci. Z\nerotických predstavení, ktoré mu baby robili, nevyhotovoval žiadny videozáznam. On-line predstavenia\npozeral prostredníctvom mobilného telefónu. Osobu H. J., vystupujúcu pod menom „H..R.“, „H.“ a „R.“\nosobne nepozná, bol s ňou v kontakte len prostredníctvom sociálnych sietí. Na pokeci má meno „E.“ a od\ntoho je odvodený aj email „E..R.“, ktorý využíval len na kontakt s probačnou pracovníčkou na Okresnom\nsúde v Kežmarku a v minulosti založil mail „I.@C..R.“.\n\n\n\nPred sudcom pre prípravné konanie Okresného súdu Prievidza dňa 30.1.2017 obžalovaný vypovedal\n(č.l. 121 - 122), že veľmi ľutuje skutok, čo urobil a uvedomuje si, že skutok spáchal v podmienke. Pri\nvýsluchu pred vyšetrovateľom dňa 30.3.2017 uviedol (č.l. 17 - 19) ako kód do svojho mobilného telefónu\nčíslo XXXX.\n\nPri výsluchu dňa 9.11.2017 vypovedal (č.l. 462-468) ku komunikácii, ktorá mu bola predložená (č.l.\n25 - 34 ) , že túto nepísal a nevie, kto to písal. Nevie, kto je poškodená, nikdy sa s ňou nestretol a\nani jej nepísal. Keď ho zadržali, vypovedal tak, lebo bol pod vplyvom alkoholu. Advokát, čo ho mal\nustanoveného na začiatku vo väzbe, mu hovoril, ako má vypovedať. Čo vypovedal, nebola pravda. V\nAnglicku notebook používali aj osoby, ktoré v dome bývali.\n\nSúd sa oboznámil s výpoveďou maloletej poškodenej H.. J.. zo dňa 4.5.2017 (č.l. 20 - 23).  Poškodená,\nokrem iného, uviedla, že asi pred 5 rokmi na sociálnej sieti www.pokec.sk si vytvorila konto s názvom\n„R.X“. Keď zistila, že niekto jej na Pokeci zablokoval účet, kontaktovala sa na jedno dievča - Z., ktorú\nosobne nepozná, ona jej dalo meno na pána, ktorý na Skype vystupoval pod menom „C. C.“, napísala\nmu cez Skype, prvýkrát mu napísala 9.7.2016 o jej probléme na Pokeci. Odpísal jej, že to bude trvať len\nchvíľku. Aby mu verila, tak jej z niku „R.X“ poslal správu na jej nový nick “H.XX“, ktorý si založila, keď jej\nprestal fungovať starý nick. Keď jej odpísal, že heslo vie, písali si cez Skype. Presnú ich komunikáciu\nmedzi nimi dvoma, priložila už vtedy, ako podávala oznámenie v auguste. V komunikácii, ktorá prebiehala\nv Skype, a to textovou formou, ju žiadal, aby sa vyzliekla pred web kamerou do spodného prádla, aby\nvykonávala rôzne sexuálne praktiky, aby si hladkala prsia, ukazovala mu detaily tela, aby používala\nrôzne predmety a tieto si vkladala do vagíny. Niektoré jeho návrhy vykonala, niektoré odmietla. Keď niečo\nodmietla spraviť, tak jej prostredníctvom Skype napísal, že jej, ak tak neurobí, zablokuje aj druhé konto\nna Pokeci „H.“, ktoré jej neskôr i zablokoval. Povedal jej, že jej zablokuje aj Facebook a zverejní jej nahé\nfotky na Pokeci, Facebooku, na internete a tieto rozvesí po Prievidzi. Pretože sa vyhrážky stupňovali,\npovedala to svojej sestre - svedkyni R. J.. Mala zablokované dve kontá - „R.N.“ a asi „H.A.R.F.“. Na\nkamere sa ukázala, ale stále písal ešte. Zapla kameru a on jej povedal, čo má robiť. Spravila všetko, čo\njej písal. Z. poskytla údaje k prvému nicku. Svoje fotky v spodnom prádle a aj bez neho poslala svojmu\nbývalému priateľovi S. C.. Osoba, s ktorou komunikovala na Skype, jej ukázala jej fotky a nevie, ako si\nich stiahol. Boli to fotky, ktoré posielala svojmu frajerovi.\n\nSvedkyňa C. J.á, matka maloletej poškodenej H.. J.., vypovedala, že o skutku jej povedala dcéra.  Dcéra\npovedala, že mu poslala nahé fotky, lebo ju vydieral a povedal jej, že keď nebude robiť, čo chce cez\nSkype, tak uverejní jej nahé fotky, pošle rodičom, rozvesí ich po Prievidzi. Mala sa mu ukazovať nahá,\nvkladať si do vagíny veci ako banán, okuliare. Mala to robiť vtedy, keď ona bola preč z domu.  Dcéra\ntohto muža nevidela, len si s ním písala. Povedala jej, že mnohé veci, aj ktoré ten muž žiadal, aby robila,\nneurobila a vtedy sa jej mal tým vyhrážať, vydierať ju zverejnením fotografií. Vec potom aj na polícii\nriešila staršia dcéra R. J.. Potvrdila, že dcéra mala zmenené heslo, vie to preto, lebo ona jej Pokec\nkontrolovala a zrazu bolo na ňom zmenené heslo, nemohla sa tam dostať. Dcéra jej to vysvetlila, že\nheslo nemá, lebo jej niekto zmenil heslo, nick bol zablokovaný, nedalo sa naň dostať. Dcéra mala vtom\nčase i problémy, lebo sa bála, triasla sa v noci, aktuálne však už pre skutok nemá žiadne problémy. Ako\nmatka nemá poznatok, že by dcéra jej klamala.\n\nSvedkyňa R. J. vypovedala, že o skutku sa dozvedela deň pred tým, ako s poškodenou boli podať trestné\noznámenia. Už predtým si všimla, že sestra bola taká plačlivá, keď ona napríklad prišla do izby, tak\nsi zavrela počítač. Tak sa stalo i posledný večer, keď sestra v obývacej izbe bola na počítači a zrazu\nzačala plakať. Opýtala sa jej, čo je jej, ona najprv nechcela nič hovoriť, až keď jej sľúbila, že to nepovie\nmame, tak jej dala prečítať komunikáciu. Tomu, s kým si sestra dopisovala, napísala ona, aby okamžite\ns tým prestal, že ona je staršia setra.  Bolo jej odpísané, že keď sa nechce ukázať sestra, aby to urobila\nona. Boli so sestrou podať trestné oznámenie. Sestra vystupovala pod statusom „R.“. vie, že ho ale aj\nmenila a asi osoba, s ktorou komunikovala - „C.M. C.“. Po tom, čo svedkyni bola na hlavnom pojednávaní\npredložená komunikácia na č.l. 25 a nasledujúce, svedkyňa potvrdila, že je to komunikácia, ktorú ona\npredložila polícii a komunikácia z nej od 29.7.2016 od 21 hod., 27 min., 47 sek. - je už jej (č.l. 33). Sestra\nje v komunikácii nie veľmi zdieľna, ani jej o skutku veľa nehovorila, len jej dala túto komunikáciu prečítať,\nprečítala si to pár minút pred tým, ako na komunikáciu ona odpísala. Asi po 2-3 dňoch im bolo poslané\nprístupové heslo na nick sestry na Pokeci, ktoré bolo zablokované sestre a tam boli sestrine nahé fotky,\nktoré boli posielané pôvodne vtedajšiemu priateľovi. Toto bolo poslané mame, asi aby teda videla, akú\nmá dcéru. Sestre boli zablokované dva nicky.\n\n\n\nSvedok S. C. potvrdil, že bol bývalým priateľom poškodenej, chodili spolu do októbra alebo novembra\n2016. Nemal prihlasovacie údaje na nicky „R.“ a „H.“, patriace poškodenej. Obnažené fotky si posielali\nnavzájom, ale on ich nikomu neposielal, nešíril ich. Poškodená sa mu zdôverila, že jej niekto písal, že\nmá nejaké jej nahé fotky, a že ich bude posielať ďalej, ak nebude robiť, čo po nej žiadal.\n\nSvedkyňa Y. Š. sa k samotnému skutku nevedela vyjadriť, súdu popísala však identickú situáciu so\nzablokovaním jej nicku v minulosti v roku 2016. Nejaké dievča sa na ňu nakontaktovalo, začalo jej písať,\nvystupovalo ako dievča, že či nechce plusko zadarmo, že ona ho má aktivované a ona ruší svoj nick. Jej\nnick bol „H.XXXXX“, tento nick používala veľmi dlho, tak 5-6 rokov. Od tohto nicku teda to dievča chcelo\nheslo, napísala jej ho.  Potom sa už do svojho nicku nevedela dostať. Nejako to vtedy viac neriešila,\npotom neskôr ju len kontaktovala Polícia z Prievidze. Potom si vytvorila iný nick, ktorý sa od pôvodného\nlíšil len jedným číslom „H.XXXXXX“. Telefón, telefónne číslo, cez ktoré bol ten nick aktivovaný, bol\nvedený na jej priateľa V. R., ten v rozhodnom období určite nebol v Anglicku, žijú spolu 6 rokov a určite\nv Anglicku nebol, pôsobí ako živnostník a pracoval na Slovensku.\n\nSúd (pretože svedkyňa sa dlhodobo zdržiava v zahraničí a opakovane sa na nariadené termíny hlavného\npojednávania nedostavila) sa oboznámil s výpoveďou svedkyne H. K. z prípravného konania, z ktorej\nvyplýva, že svedkyňa sa k samotnej trestnej činnosti obžalovaného (jej druha) nevedela vyjadriť,\npotvrdila, že v rozhodnom období boli s obžalovaným v Anglicku, kde ona pracovala, a preto sa cez\ndeň zväčša doma nenachádzala. Spolu s nimi v dome bývali i dvaja Poliaci. Obžalovaný mal notebook,\nktorý ona aj polícii vydala. Ona nevedela prihlasovacie údaje do jeho konta v Skype ani na Pokeci. Na\nazete mal nick „XF.“, o iných nevie.\n\nSúd vypočul znalkyňu MUDr. G. M. - Š.Ú., ktorá uviedla, že obžalovaný vo svojej sexualite preferuje veľmi\nmladé dievčatá - hebefilky a PPG vyšetrenie potvrdilo aj preferenciu sadomasochistických sexuálnych\npraktík. Sexuálny systém obžalovaného sa eroticky orientuje na veľmi mladé, pubertálne dievčatá -\nhebefilky a je pre neho eroticky príťažlivé a vzrušujúce mať nad týmito dievčatami nadvládu, moc a môcť\nich ponižovať, vydierať, či vyžadovať poslušnosť pod hrozbou trestu, doslova uviedla, že jeho teší, keď\nmôže nájsť niekoho, koho môže ponížiť, aby plnil jeho pokyny, chce byť nad ním dominantný. Ak by\nsa liečbe nepodroboval, je predpoklad, že v trestnej činnosti môže pokračovať, veď od trestnej činnosti\nho neodradila ani skutočnosť, že za sexuálny delikt bol v podmienečnom treste. Vo všeobecnosti jeho\npobyt na slobode pre spoločnosť nie je z psychiatrického hľadiska nebezpečný, je však nebezpečný\nzo sexuologického hľadiska, ak neprijme sexuálnu deviáciu, naučí sa, ako svoje deviácie realizovať\nzákonným spôsobom. Preto navrhla ako nutné a dôvodné uložiť obžalovanému ochranné sexuologické\nliečenie ústavnou formu. Obvinený potrebuje získať náhľad na svoju sexualitu a osvojiť si znalosti a\nzručnosti, ktoré mu pomôžu realizovať jeho menšinovú sexualitu takým spôsobom, aby bol schopný\nju realizovať v medziach zákona a tým predísť potenciálnej recidíve protispoločenského konania. Ak\nsa obvinený liečbe nepodrobí, je riziko recidívy deviantného správania a skutkov, motivovaných touto\ndeviáciou, vysoké. Miera rizika spoločenskej nebezpečnosti je vysoká.\n\nZnalec Ing. C. znalecký posudok k mobilnému telefónu nepodal, pretože nemá technické vybavenie\nna prelomenie zabezpečenia mobilného telefónu Iphone 6. Dňa 4.4.2017 bol Ing. C. znova pribratý\nuznesením k podaniu znaleckého posudku, ohľadne mobilného telefónu Iphone 6, nakoľko obvinený pri\nvýsluchu dňa 30.3.2017 poskytol kód na odblokovanie mobilného telefónu. Znalecký posudok znalec\nnepodal, pretože mobilný telefón bol zabezpečený neznámym ochranným kódom, ktorý je iný, ako kód\nuvedený v uznesení, to je kód, ktorý poskytol obvinený (XXXX) - č.l. 193 vyšetrovacieho spisu.\n\nZnalec Ing. Y. C. vypracoval znalecký posudok k notebooku zn. Apple, ten potvrdil, že, okrem iného,\nmedzi obnovenými (zrekonštruovanými) súbormi zistil komunikácie a údaje z portálu pokec.azet.sk, v\nktorých sa nachádzali kľúčové slová: plusko, Pokec, Skype heslo. V znaleckom posudku na č.l. 228\nje ukážka komunikácie, v ktorej je uvedené poskytnutie hesla po „ukázaní sa na skype“ a vyhrážky\nuverejnením nahých fotiek. Slová „skype heslo“ sa nachádzali v 34 dokumentoch, pričom išlo o\nkomunikáciu, kde osoba ponúka aktivovanie služby Plus a o komunikáciu, kde žiada, nech si osoby\naktivujú službu skype.com, a kde sa majú ukázať, inak im nedá heslo do ich nickov na stránke pokec.sk\na tiež komunikáciu, kde je uvedené, že zverejní ich fotografie.\n\n\n\nSúd sa oboznámil s listinnými dôkazmi (č.l. 24 - 34) - komunikácia prostredníctvom Skype, ktorú vydala\npolícii poškodená H.. J.. dňa 1.8.2017 pri podávaní trestného oznámenia. Ide o komunikáciu medzi\npoškodenou a ďalšou osobou v čase od 20.45 hod. dňa 9.7.2016 do 21.05 hod. dňa 29.7.2017, pričom\npoškodená v nej vystupuje pod statusom „Z. K. O.“ a „G. D.“ a komunikuje s osobou pod statusom\n„C. C.“. Od 29.7.2016 od 21.15 hod. (ako z výpovede na hlavnom pojednávaní vyplýva) komunikovala\nv danej komunikácii už nie poškodená, ale jej sestra svedkyňa R. J. pod menom „G. D.“. Z tejto\nkomunikácie vyplýva, že už dňa 9.7.2016 poškodená napísala, že má 14 rokov, vyplýva i obsah danej\nkomunikácie, že teda poškodená je žiadaná, aby sa pred web kamerou ukazovala nahá, aby si hladkala a\nmasírovala prsia, aby ukázala vagínu, aby si do vagíny vkladala rôzne predmety, aby sa „prstovala“, aby\nsa bozkávala s kamarátkou, aby si olizovala prsty, banán, nanuk, uhorku, klobásu, aby si vkladala kefu a\nokuliare do vagíny atď. Rovnako i vyplýva, že jej bolo vyhrážané poslaním jej nahých fotiek rodičom, tým,\nže jej nahé fotky bude vidieť celé mesto, a že ich zverejní na nete, ak neurobí to, čo od nej je žiadané.\n\nSúd sa oboznámil aj s listinnými dôkazmi, z ktorých vyplýva, že IP adresa poškodenej bola\nXXX.XX.XX.XXX:XXXXX, z ktorej sa pripájala na svoje LOGY „H.“ a „R.“, pričom po zablokovaní týchto\nkont dochádzalo k pripojeniu na ne z IP adries XX.XXX.XXX.XXX (č.l. 58) a XX.XX.XXX.XX (č.l. 60).\n\nSúd sa oboznámil listinnými dôkazmi (č.l. 57 - 64, 101-102) zabezpečenými v prípravnom konaní\nod spoločnosti Ringier Axel Springer Slovakia, a. s., Bratislava, a to - správou, v ktorej sú uvedené\nregistračné údaje používateľa kont „R.“ a „H.“ na portáli www.azet.sk, s tým, že registrácia je anonymná.\nSpoločnosť Ringier Axel Springer Slovakia, a. s., Bratislava, poskytla aj IP adresu, z ktorej sa\npoužívateľ prihlasoval do vyššie uvedených kont (č.l. 58 - 60B), a to XXX.XX.XX.XXX. Na č.l. 58-60b\nsa nachádzajú údaje o prihláseniach s tým, že k prihláseniu na nick „H.“ dňa 28.7.2007 došlo z IP\nadresy XX.XXX.XXX.XXX a na nick „R.\" od 9.7.2016 z IP adresy XX.XX.XXX.XX. Registračné údaje\npoužívateľov, vrátane dátumov, času a IP adresy, registrácie, všetky prístupy do kont, vyplývajú zo správy\nč.l. 63-64, vyplývajú z nich registračné údaje používateľa „E.“ a „I.“ (IP adresy XX.XX.XXX.XX:XXXXX a\nXX.XXX.XXX.XXX) a ako i skutočnosť, že používateľ „E.“ sa prihlasoval aj z IP adresy XX.XX.XXX.XX.\nZo správy na č.l. 101 - 102 vyplývajú údaje o používateľovi portálu www.azet.sk s Azet ID aktivovanie,\nktorému patrí e-mailová adresa C.@C..R., pričom IP adresa registrácie je XX.XXX.XX.XX:XXXXX, bola\nvytvorená dňa 27.6.2013. Správou č.l. 430 - 431, v ktorej sú uvedení užívatelia, ktorí sa prihlasujú z\nIP adresy XX.XX.XXX.XX, pričom, okrem iných nickov, sa v správe nachádza aj nick „H.“, ktorý patrí\npoškodenej, pričom bolo zistené že dňa 11.11.2016 o 08.42 hod. prebehlo prihlásenie z IP adresy, ktorú\npoužíval obžalovaný.\n\nSúd sa oboznámil s listinnými dôkazmi (č.l. 91 - 100), zabezpečenými z vyšetrovacieho spisu sp.\nzn. ORP-451/DK-2012 (vec, v ktorej bol obžalovaný stíhaný a odsúdený za zločin vydierania podľa §\n189 odsek 1, odsek 2 písmeno b/ Trestného zákona). Ide o zápisnicu o výsluchu obvineného zo dňa\n12.11.2013, z ktorej, okrem iného, vyplýva, že obvinený bol jediným majiteľom internetových kont s\nmenom „I.“ a „H.“ na stránke www.azet.sk a Skype konta s menom „F.“ na stránke www.skype.com\n<http://www.skype.com>. Na č.l. 107 vyšetrovacieho spisu sa nachádza uznesenie o vznesení obvinenia\nE. F. zo dňa 6.2.2013, z ktorého je zrejmé, že obžalovaný už v roku 2012 vydieral poškodené na sociálnej\nsieti azet.sk a používal anglickú IP adresu XX.XXX.XX.XX.\n\nSúd sa oboznámil s listinným dôkazom (č.l. 60, zadná strana), z ktorého vyplýva, že IP adresa č.\nXXX.XX.XX.XXX patrí poškodenej H.. J.., pričom po jej nabúraní sa do nicku „R.N.“ prihlasujú anglické\nIP adresy: XX.XX.XXX.XX a XX.XXX.XXX.X, oznámením (č.l. 104) Veľvyslanectva SR v Londýne, z\nktorého vyplýva, že vykonanými kontrolami v spoločnosti Virgin Media, Heron Drive, Langley, UK, boli\nidentifikované IP adresy XX.XX.XXX.X - XX.XX.XXX.XXX, ktoré sú evidované na meno a priezvisko E.\nF., byt XXX, W. K. Z. X..\n\nSúd sa oboznámil s listinným dôkazom - od spoločnosti Skype.com, z ktorého vyplýva, že nick\n„C..H.“ (nick, s ktorým na Skype komunikovala poškodená) bol vytvorený dňa 27.6.2013 z IP adresy\nXX.XXX.XX.XX, Spojené kráľovstvo (572), pričom ako alternatívny email bolo uvedené: C..R. (č.l. 70 -\n71, 295 - 300, 307 - 312, 547-572).\n\nV obnovených súboroch znalcom Ing. C. v skúmanom notebooku sa nachádzajú aj fotografie rôznych\ndievčat, medzi ktorými sa nachádzajú aj fotografie dievčat, ktorým boli nabúrané nicky z IP adresy číslo\nXX.XX.XXX.XX.\n\n\n\nSúd sa oboznámil s listinným dôkazom (č.l. 416) vyšetrovacieho spisu, z ktorého vyplýva, že nick\n„H.XXXXX“ používala svedkyňa Y. Š.. Z jej výpovede potom vyplýva, že tento jej niekto v júni 2016\nnabúral a nemohla sa viac k nemu dostať. Do nicku „H.“ od 17.6.2017 od 14.13 hod. sa úspešne\nprihlasoval obžalovaný a to z IP adresy XX.XX.XXX.XX. Poškodená bola kontaktovaná dňa 9.7.2016\nosobou vystupujúcou pod nickom „H.“. Ide o kontaktovanie obžalovaným z druhého nicku „H.“, pričom\nuviedla, že sa jej nedá prihlásiť do nicku „R.“. Osoba vystupujúca pod nickom „H.“, jej poradil „kamaráta\",\nktorý jej bude vedieť poradiť, za čo sa mu ukáže na web kamere. Poškodená uviedla svoj nick na stránke\nSkype.com, a to „H..R.“, následne jej prišla žiadosť od užívateľa „C..H.“, teda od obžalovaného a tento\ns ňou komunikoval o odblokovaní a poskytnutí hesla a žiadal ju, aby sa mu ukazovala na kamere nahá.\n\nSúd návrh obhajcu obžalovaného na doplnenie dokazovania o výsluch svedka maloletej H..J.., svedka\nV. R., zabezpečenia znaleckého posudku PhDr. F. Š.V., vzhľadom na vykonané dokazovanie, povahu\nskutočností, ktoré sa podľa obhajcu navrhovaným dôkazom majú objasniť, odmietol.  S poukazom na\nnižšie uvedené okolnosti súd nemá žiadne pochybnosti, koho komunikácia je predmetom skutku, teda\nže komunikácia je maloletej H..J.., k tejto skutočnosti súd nemá potrebu maloletú vypočúvať, tak ako\nto navrhoval obhajca, zvlášť keď ide o tak mladistvú osobu, obzvlášť zraniteľnú obeť vzhľadom na\njej vek a povahu skutku, ktorá by bola opätovným výsluchom neprimerane a nedôvodne vystavovaná\nviktimizácie zo strany súdu pri jej dopočúvaní. Svedok V. R. je osoba, na ktorú bol vedený mobilný\ntelefón používaný svedkyňou Š., aj z výpovede tejto svedkyne vyplýva, že v rozhodnom čase nebol v\nAnglicku, prečo a ako je užívaný, vedený u operátora jej mobilný telefón. Až na hlavnom pojednávaní\ndňa 6.8.2018 obhajcom bolo súdu oznámené, že ako strana v konaní budú žiadať o vypracovanie\nznaleckého posudku znalcom psychológom, predseda senátu v dostatočnom časovom predstihu dal\nsúhlas s vykonaním vyšetrenia obžalovaného znalkyňou PhDr. F. Y., znalkyňa mala dostatok časového\npriestoru k tomu, aby do nariadeného termínu hlavného pojednávania, ak strana obhajoby hodlala súdu\ntakýto posudok predložiť, posudok spracovala. Nedošlo k tomu. Súd bol názoru, že takýto posudok,\nvzhľadom na posudok znalkyne MUDr. G. M. - Š., pre svoje rozhodnutie nepotrebuje a ide len o\nsnahu obhajoby predĺžiť hlavné pojednávania, oddialiť rozhodnutie, pretože trestné konanie je voči\nobžalovanému vedené od 27.1.2017, teda skoro rok a pol, a teda mala obhajoba dostatok času pre\nzabezpečenie takéhoto dôkazu.\n\nSúd sa oboznámil s listinnými dôkazmi - odpisom registra trestov, rozsudkom Okresného súdu\nNámestovo sp. zn. 6T/21/2014 zo dňa 24.4.2014, ktorý nadobudol právoplatnosť toho istého dňa, z\nktorých vyplýva, že obžalovaný bol právoplatne uznaný vinným zo zločinu vydierania podľa § 189 odsek\n1, 2 písmeno b) Trestného zákona, skutky, ako vyplýva z rozsudku, dá sa povedať, obžalovaný spáchal\nidentickou formou trestnej činnosti.\n\nVzhľadom na vyššie uvedené skutočnosti, dôkazy jednotlivo i súhrnne, súd dospel k záveru, že má\nbez akýchkoľvek pochybností preukázané, že obžalovaný iného hrozbou inej ťažkej ujmy, hrozbou\nzverejnenia jej nahých fotografii, ich zverejnenia po Prievidzi, zaslania matke, nútil, aby niečo konal,\nnútil, aby sa mu ukazovala nahá, vykonávala ním uvádzané praktiky, konala, čo je kázal urobiť a skutok\nspáchal na chránenej osobe - dieťati z osobitného motívu zo sexuálneho motívu, čím tak po stránke\nsubjektívnej ako i objektívnej naplnil zákonné znaky zločinu vydierania podľa § 189 odsek 1, 2 písmeno\nb), c) Trestného zákona č. 300/2005 Z.z. účinného do 31.12.2016 (ďalej len „Trestný zákon“), v spojení\n§ 139 odsek 1 písmeno a) Trestného zákona, § 140 písmeno g) Trestného zákona, § 38 odsek 5\nTrestného zákona, tak ako to i v záverečnej reči na hlavnom pojednávaní navrhoval a oproti podanej\nobžaloby modifikoval intervenujúci prokurátor. Súd má bez akýchkoľvek pochybností má vzhľadom\nna vykonané dôkazy, oboznámené listinné dôkazy, oboznámený výsluch maloletej poškodenej H..J..,\nvýsluch svedkyne R. J., preukázané, že sporná komunikácia je maloletej poškodenej, veď sama\npoškodená vo výsluchu z prípravného konania, s ktorou sa súd oboznámil, vypovedala, že pri podaní\ntrestného oznámenia v auguste vydala jej komunikáciu. Nie je teda pravdou, tak ako sa to viackrát\nsnažila tvrdiť obhajoba, že poškodená nebola k tejto otázke opýtaná a tento fakt súd nemá od poškodenej\npotvrdený. Je síce pravdou, že svedkyňa nevypovedala, že išlo o jej komunikáciu s obžalovaným, no\ntakýto fakt svedkyňa ani nemohla uviesť, pretože osobu, s ktorou komunikovala cez jednotlivé nicky\nna internetových portáloch nevidela. Z vykonaných dôkazov jednoznačne vyplýva, že obžalovaný od\npočiatku si bol vedomý veku poškodenej, faktu, že ide o osobu, ktorá má 14 rokov (listinný dôkaz o jej\nkomunikácii z 9.7.2016, kedy poškodená napísala, že má 14 rokov). Je teda rovnako z týchto dôkazov\nzrejmé začiatok komunikácie ako i jej koniec a to, že započala dňa 9.7.2016 a s poškodenou trvala do\n\n\n\n29.7.2016, pretože po tomto dátume, ako z výpovede svedkyne J. vyplýva, s obžalovaným komunikovala\nona. Preto i súd upravil skutkovú vetu rozsudku do 29.7.2016, nie tak, ako mu to kládla za vinu\npodaná obžaloba, do 30.7.2016. Že touto osobou je obžalovaný, má súd bez akýchkoľvek pochybností\npreukázané predovšetkým samotnými výpoveďami obžalovaného z prípravného konania, v ktorých\ndoznal tento fakt. Je síce pravdou, že neskôr, predovšetkým na hlavnom pojednávaní obžalovaný pri\nvykonávaní dôkazov tento fakt popiera, no tieto jeho tvrdenia súd hodnotí ako účelové, motivované\nsnahou zbaviť sa trestnoprávnej zodpovednosti. V prvotnej výpovedi, ktorá je, podľa názoru súdu,\nspontánna, a teda i najpravdivejšia, sa k spáchaniu skutku, tak ako bol uvedený vznesení o vznesení\nobvinenia, doznal, doznal, že činnosť praktizoval, keď priateľka nebola doma, doznal, že poškodenú\nkontaktoval pre aktivovanie služby zadarmo, dostal sa tak k jej prístupovému heslu k nicku a potom,\naby dosiahol, aby sa mu ukazovala holá a robila, čo on po nej žiadal, ju nútil toto robiť a vyhrážal sa jej\nzverejnením jej nahých fotografii. Takúto činnosť (z vykonaného dokazovania súdu neušlo pozornosti,\nže poškodená nebola jedinou osobou, ktorej sa takéto konanie obžalovaného malo týkať) praktizoval asi\n1,5 roka, ako sám obžalovaný uviedol, zase tomu prepadol. Zotrval na tejto výpovedi i pri výsluchu sudcu\npre prípravné konanie, vykonanej za prítomnosti zvoleného obhajcu. Opäť obrana obžalovaného, že tak\nvypovedal len preto, že mu tak poradil obhajca, súd hodnotí ako účelovú, nevierohodnú, veď obžalovaný\nnestál pred súdom po prvýkrát, musel si byť vedomý, že skutok, ktorého sa trestné stíhanie týkalo, je\ndatovaný do doby plynutia skúšobnej doby jeho podmienečného odsúdenia a predsa ak by skutočnosti,\nuvádzané v uznesení o vznesení obvinenia, neboli pravdivé, by sa nepriznával, aby sa vystavoval sám\ndôvodnosti trestného stíhania, ale by trestnú činnosť od počiatku popieral, snažil by sa z trestnej činnosti\nvyviniť.  Na svojej výpovedi nič nemenil, nesnažil sa výpoveď zmeniť ani pri výsluchu dňa 30.3.2017.\nTresnú činnosť popiera obžalovaný až pri výsluchu 9.11.2017. Že ide o komunikáciu obžalovaného\ndosvedčujú, podľa záverov súdu, i listinné dôkazy, s ktorými sa súd na hlavnom pojednávaní oboznámil\na tento ucelený reťaz listinných dôkazov jednoznačne preukazuje, že nick, z ktorého bolo s poškodenou\nkomunikované, je nick patriaci obžalovanému a k tomuto nicku nemá možnosť prístupu ani nikto iný\nako obžalovaný. Pre tento záver nasvedčujú listinné dôkazy preukazujúce, že nick, IP adresy, emailové,\nboli zriadené ním na jeho meno a adresu pobytu v Anglicku, používal ich v minulosti či už pri trestnej\nčinnosti, z ktorej bol obžalovaný právoplatne uznaný vinným, alebo pri kontakte s probačnou úradníčkou\nv jeho právoplatne odsúdenej veci a potvrdzujú potom komunikáciu s osobou poškodenou na nicky ňou\npoužívané. V neposlednom rade, ako vyplynulo z vykonaného dokazovania, výsluchu svedkyne K., v\nmieste pobytu obžalovaného v čase, kedy k predmetnej komunikácii malo dôjsť, spolu s nimi v Anglicku\nbývali len oni dvaja a dvaja Poliaci, komunikácia je v Slovenskom jazyku, bez nejakých výrazných\nznámok pochybení v slovenskom jazyku. Obsah tejto komunikácie, tak ako bola špecifikovaná a ju súd\ni pojal do skutkovej vete rozsudku, má súd preukázanú z listinného dôkazu na č.l. 25-34, ako i výsluchu\npoškodenej, svedkyne J. ako i svedkyne J..\n\nSúd oboznámil i so správami charakterizujúcimi osobu obžalovaného - výpisom z centrálnej evidencie\npriestupkov (č.l. 114), z ktorej vyplýva, že obžalovaný nebol postihnutý v priestupkovom konaní.\nOboznámil sa s odpisom registra trestov ako i vyššie uvedeným rozsudkom Okresného súdu Námestovo\nsp. zn. 6T/21/2014 zo dňa 24.4.2014, ktorý nadobudol právoplatnosť toho istého dňa, z ktorých vyplýva,\nže na obžalovaného sa hľadí, akoby bol jedenkrát súdne trestaný, že bol právoplatne uznaný vinným\nzo zločinu vydierania podľa § 189 odsek 1, 2 písmeno b) Trestného zákona a bol mu uložený trest\nodňatia slobody v trvaní 32 mesiacov, výkon ktorého mu bol podmienečne odložený na skúšobnú dobu\ns probačným dohľadom v trvaní 36 mesiacov a uložená mu bola povinnosť podrobiť sa sociálnemu\nvýcviku. Doposiaľ nebolo vyslovené o osvedčení resp. neosvedčení sa odsúdeného v skúšobnej dobe\npodmienečného odsúdenia.\n\nPri ukladaní trestu súd zohľadnil základné zásady ukladania trestu vyplývajúce z ustanovenia § 34 odsek\n1 Trestného zákona, podľa ktorých trest má zabezpečiť ochranu spoločnosti pred páchateľom tým, že mu\nzabráni v páchaní ďalšej trestnej činnosti a vytvorí podmienky na jeho výchovu k tomu, aby viedol riadny\nživot a súčasne iných odradí od páchania trestných činov, trest zároveň vyjadruje morálne odsúdenie\npáchateľa spoločnosťou. Pri určovaní druhu a výmery trestu, súd zohľadnil osobu obžalovaného, jeho\ndoterajší spôsob života, spôsob spáchania činu, jeho následok, nevzhliadnuc u obžalovaného žiadnu\npoľahčujúcu okolnosť v zmysle § 36 Trestného zákona, nepriznajúc obžalovanému priťažujúcu okolnosť\nv zmysle § 37 písmeno m) Trestného zákona, napriek skutočnosti, že bol súdne trestaný, pretože pri\nukladaní trestu použil ustanovenie § 38 odsek 5 Trestného zákona, opätovné spáchanie zločinu práve\npre právoplatné odsúdenie vo veci Okresného súdu Námestovo sp. zn. 6T/21/ 2014.  Zohľadniac i\nostatné skutočnosti uložené súdu pri ukladaní trestu zohľadniť v zmysle § 34 odsek 4 Trestného zákona,\n\n\n\na potom dospel k záveru, že trest odňatia slobody pri spodnej hranicu upravenej trestnej sadzby za\npoužitia § 38 odsek 5 Trestného zákona v trvaní 8 rokov nepodmienečne, pre výkon ktorého bude\nobžalovaný zaradený v zmysle § 48 odsek 2 písmeno a) Trestného zákona do ústavu na výkon trestu s\nminimálnym stupňom stráženia, pretože nebol v posledných 10 rokoch vo výkone trestu, za súčasného\nuloženia trestu prepadnutia veci (ktorá bola na trestnú činnosť obžalovaným použitá), 1 kusu mobilný\ntelefón IPhone 6, 1 kus notebook značka Apple MAC BOCK Pro typ: X., výrobné číslo: W., bude v\ndostatočnej miere plniť účel trestu tak z pohľadu individuálnej ako i generálnej prevencie. Takýto trest\nsúd hodnotil ako primeraný, zákonný a spravodlivý.\n\nS prihliadnutím na závery vypočutej znalkyne MUDr. G. M. - Š. súd mal za to, že u obžalovaného\nje dôvodné, zákonné a potrebné mu ukladať i ochranné sexuologické liečenie ústavnou formou (nie\nformou ambulantnou, tak ako to v záverečnej reči navrhla intervenujúca prokurátorka), pretože bez\ntakto uloženého liečenia, jeho podrobenia sa, uvedomenia si a neprijatia sexuálnej deviácie, naučenia\nsa ako svoje deviácie realizovať zákonným spôsobom, je pobyt obžalovaného pre spoločnosť zo\nsexuologického hľadiska nebezpečný, je možné predpokladať jeho recidívu konania.\n\nPoučenie:\n\nProti tomuto rozsudku je možné podať odvolanie v lehote 15 dní odo dňa oznámenia rozsudku,\nprostredníctvom tunajšieho súdu ku Krajskému súdu Trenčín.\n\n\n", "dokument_download_link": "https://obcan.justice.sk/content/public/item/99cb6ca8-2f21-4c3e-b19d-c0dce34a6997", "datum_vydania_rozhodnutia": "2018-09-25T22:00:00Z", "odkazovane_predpisy_iri": "", "ecli": "ECLI:SK:OSPD:2018:3817010803.13", "vazby_na_eurlex": "", "vazby_na_eu_sudne_rozhodnutie": "", "vazby_na_sk_sudne_rozhodnutie": "", "index_timestamp": "2019-03-08T05:38:02.253Z"}